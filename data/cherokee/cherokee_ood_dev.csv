chr,en
ᎤᏔᏂ ᎨᏎᏍᏗ ᏛᏍᏆᎸᎯ.”,"So big time, big time stuff.”"
"“ᎤᏬᎸᏗᏃ ᎨᏐ ᎠᎴ ᏂᏓᏕᏘᏴᎯᏒ ᎨᏎᏍᏗ ᎣᏤᏙᎮᏍᏗ,” ᎠᏗᏍᎬ Bark.","“It was a fun experience and will be a yearly event we participate in,” Bark said."
"“ᎾᏍᎩ ᏱᏙᎦᏁᎶᏂ ᎯᎠ ᏗᏁᎶᏙᏗ, ᎤᎪᏙᏃ Ꮩ ᏗᏁᎶᏗᏊ, ᎾᏍᎩᏯ ᏗᏓᏟᏐᏗ ᏥᎨᏐᎢ.","“When we play these games, its more than just a game, it’s a fellowship."
Gates (scholarship) ᎤᏙᎯᏳ ᎬᎩᏍᏕᎸᎲ ᎾᎿ ᎢᎬᏁᎸ ᎾᎿ ᎠᏆᏚᎵᏍᎬᎢ.”,Gates (scholarship) definitely helped pave the way for me to do that.”
ᎾᏍᎩᏃ ᎠᏅᏓᏗᏍᏙᏗ ᎥᏝ ᎦᎶᏄᎮᏗ ᎢᎩ.,That’s like a reminder to not cheat.
ᎪᏪᎶᏗ ᎡᎵᏊ ᎠᏩᏛᏗ ussportscamps.com.,Registration can be found at Click here to view ussportscamps.com.
"“ᏗᎪᎵᏰᏗ ᎦᏲᏟ ᏚᏂᎬᏩᎶᏛ ᎥᎿ ᎪᏪᎵ ᎦᎴᏱᏔᏅᎢ ᎠᎴ ᏗᎫᎪᏔᏂᏓᏍᏗᏃ ᏣᏤᎵᎢ ᎢᏳᏍᏗ ᎨᏒ ᏔᏓᏍᏓᏴᏂᏒᎢ ᎾᏍᎩ ᎢᏳᏍᏗ ᎨᏒ ᏣᎿᎥᎢ,” ᎠᏗᏍᎬᎢ.","“Look at the sales ads in the newspaper and plan your menus around those sale items,” she said."
“Ꮭ ᏲᏅᏙ ᎤᎪᏛᏃ ᎠᏓᏅᏖᏗ ᏧᏠᏯ ᎢᏳᎵᏍᏙᏗ.,“You don’t know because there’s a lot to the match.
"ᏌᏚ ᏧᏕᏘᏴᏛ ᏚᎸᏫᏍᏓᏁᎸ ᎨᏌ Mickel, ᎣᏍᏛ ᏄᏛᏁᎴ ᎣᎯᏍᏗ ᏧᎾᏟᎶᏍᏔᏅ ᎬᏂᎨᏒ ᏂᏕᎬᏁᎲ ᎠᎴ ᎠᎾᏛᏁᎵᏍᎬ ᎠᎭᏂ ᏣᎳᎩᎯ ᏧᎾᏓᎴᏅ ᎠᏰᎵ ᎠᏆᏚᎵ ᎪᎱᏍᏗ ᎢᏤ ᎠᎴ ᏧᏓᎴᏅᏓ ᏧᎾᏟᎶᏍᏔᏅ ᎠᎴ ᎤᎾᏛᏁᎸᏗ ᎠᎩᏲᎯᏍᏗ ᎠᎭᏂ ᏣᎳᎩᎯ ᏧᎾᏓᎴᏅ ᎠᏰᎵ, ᎾᏞᎬᏊ ᎯᎸᏍᎩ ᏧᏓᎴᏅᏓ ᎠᎾᏛᏁᎵᏍᎬ ᎠᎪᏩᏛᏗ ᎨᏎᏍᏗ.","“Mickel was here 11 years, so I have big shoes to fill. He left a legacy of great shows and exhibits that he put together for the Heritage Center,” she said. “My hope is to continue that legacy while bringing new eyes and new things to the table."
Lucille Hair Ꮓ ᎤᎦᏙᏍᏛᎢ ᏕᎬᏍᎬᎢ ᎾᎯᏳᏃ ᎤᏚᎸᎲᎢ ᎤᏕᎶᏆᏍᏗᎢ.,She became interested in weaving after watching weaver Lucille Hair.
ᎾᏍᎩᎬ ᏧᏤᎵᎢ ᏧᏑᏫᏒᎢ “ᏗᎬᏯᎷᏴᎢ” (ᏗᎬᏯᎷᎨᎢ) ᎬᏂᎨᏒᎢ ᏂᏛᎬᏁᎲᎢ ᎥᏰᎸᎢ ᏂᏚᏍᏛᎢ ᎾᏍᎩᏃ ᏥᎩ ᏗᎧᏃᏱᎨ ᎠᎴ ᏗᎦᏅᏍᎨ ᎾᏍᎩ Ꮓ ᎢᎧᏃᎮᏍᎬᎢ ᎾᏍᎩ ᏥᎩ “ᎧᏁᎢᏍᏗᎭ ᎤᏲᏨᎢ ᏥᎩ ᎾᏍᎩ ᎢᏲᎦᏛᏁᎵᏓᏍᏗᎢ” ᎠᎴ ᎾᏍᎩ “ᎤᏚᎩᏃ ᎬᏗ ᎠᏮᏐᎢ ᎢᎸᎯᏳᎢ ᏥᎨᏎᏍᏗ ᏌᏉᎢ ᏱᏗᎬᏩᎵᏍᏙᏗ ᎨᏎᏍᏗ ᎾᏍᎩ ᏗᎬᏯᎷᎨᎢ.”,Her painting “Digvyaluyv” (Pieces) features body parts such as an arm and a leg that she said are a “comment on how fragmented our culture is” and that “hopefully one day we can unite all the pieces.”
"ᎾᏍᎩᏃ ᏃᎵᏎᎵᏓᏁᎲᎾ ᏱᎩ ᏥᎵᏎᏥ ᏍᎪᎯᏧᏈ ᎨᏐ ᎠᎴ ᎡᎳᏗᏢ , ᎧᎵ ᏚᎾᏙᎵᏤᎲ ADA.","A normal blood glucose range is around 100 or less, according to the ADA."
"ᏂᎦᏓ ᏧᏓᎴᏅᏓ ᎣᏍᏓ ᎤᏟᎢᎸᏒ, ᎠᎴ ᎠᏆᏕᎶᎰᏒ ᎤᎪᏓ ᎠᏆᏓᏅᏖᏗ ᎨᏎᏍᏗ ᎨᏎᏍᏗ ᎠᎴ ᎠᏓᏅᏖᏗ ᎠᎴ ᏳᏍᏛ ᎤᎴᏂᏙᎸ, ᎠᏎᏃ Ꮭ ᎧᏃᎮᏢᏊ ᎢᎦᎢ, ᎤᎪᏛ ᎤᎾᏛᎪᏗ,” ᎠᏗᏍᎬᎢ.","All of those things started coming through, and I just started to feel like I had a huge responsibility to honor her memory and her legacy, but not just as a biography, more as a message,” she said."
"Josiah ᏣᏥᏩᏛᎡᎸ Ꮓ` ᏥᎩ ᏑᏕᏘᏴᏓ, ᎾᏍᎩ ᎢᎬᏱ ᎤᏕᏘᏴᏌᏗᏒ ᎠᏕᎶᏆᏍᎬ ᎠᎴ ᏂᎬᏩᏍᏓ,” ᎠᏗᏍᎬ Bark.","“Josiah has been diagnosed for over a year, and his first year was quite a learning experience and still is,” Bark said."
"Canada ᎡᎯ ᎠᏣᎳᎩ , CORNTASSEL ᎠᏗᏍᎬ ‘ᎤᏢᏡᎯᏍᏗ” ᎠᏓᏅᏖᏍᎬᎢ.","As a Cherokee in Canada, Corntassel said he had to “broaden” his thinking."
“ᎣᏍᏓᏃ ᎠᎩᏰᎸᏒᎢ ᎯᎠ.,“I enjoy this.
"ᎠᏗᏍᎬ ᎣᏍᏗ ᎦᎾᏕᎬ ᎣᏟ ᎾᏍᎩ ᎯᎠ ‘Aina, ᎠᎢᎾ, ᎾᏍᎩ Hawaii ᎤᏂᎸᏉᏔᏅᎯ.","She said her best selling soap is ‘Aina, which was inspired by Hawaii."
ᎠᏎᏃ ᏂᎬᎯᎵᏐᎢ ᏕᎬᏍᎬᎢ ᎤᏩᏌᏊ ᎠᎴ ᎬᏂᏳᏃ ᎩᎶᎢ ᏳᏔᏲᏟ ᎪᎱᏍᏗ ᎾᎯᏳᏃ ᎪᏢᏍᎪᎢ.,She continued to loom weave on her own and only created made-to-order items.
"“ᎠᎴ ᎢᎬᏱᎢ, ᏓᏲᏣᎵᏲᏂ ᏣᎳᎩ Art Market ᎠᎴᎾᏍᏊ ᏓᏲᎩᏍᏆᎸᎡᎵ ᏗᎾᏛᏍᎩ ᏗᎾᏟᎶᏍᏔᏅᎲᏍᎩ ᎠᎾᏓᎪᏅᏗᏍᎩ.","“And for the first time, we’re going to partner with Cherokee Art Market and also hold their youth art show and competition."
ᎾᏍᎩᏯᏃ ᏯᏁᏟᏔᏂ ᎪᎱᏍᏗ ᎰᏩ ᏱᎩ ᎠᏏᏅ ᎤᏣᏘᎾ ᏱᏮᎩᎠ ᎪᎱᏍᏗ.,It’s like an interpretation of a real thing instead of copying it.
ᏫᎩᏙᎰᎢ ᏌᏊ ᎠᎴ ᏔᎵᎭ ᎢᏳᏩᎪᏗ ᏑᎶᏘᏴᏓ ᎢᏳᏓᎵ.,I come back at least once or twice a year.
"“ᎠᏆᏚᎵ ᎠᎩᏁᏍᏗ Ph.D. ᎠᎴ ᎠᏆᏚᎵ ᎬᎩᏯᏅᏙᏗ Dr. Weavel ᏅᏗᎦᎵᏍᏙᏗ ᎪᎱᏍᏗ ᏓᏊᎪᏓ,” ᎠᏗᏍᎬᎢ.","“I want to get my Ph.D. and I want to be called Dr. Weavel because I have a plan,” he said."
"Cleveland (ᎤᎾᏓᎪᎵᏱᏗ ᏗᏄᎪᏔᏂᏙ) ᎠᏓᏅᏖᏍᎬ ᎾᏍᎩ Robert ᎡᎵᏊ ᏗᎬᏩᏩᏛᏗ ᏅᏗᎦᎵᏍᏙᏗᏍᎬ ᏧᏓᎵ ᏦᏍᏗ ᎨᏒᎢ, ᎠᎴ ᏧᏪᎳᎢ.”","Cleveland (Clinic official) feels that Robert’s just a very good candidate because his kidneys are good, his liver’s good.”"
ᏗᎾᏁᎶᎯᏍᎩ ᎾᏍᎩ ᏓᏁᎪᎢ ᏗᏐᎢ ᏚᏙᏢᏒ ᏗᎬᏩᎾᏁᎶᏗ.,Teams had to travel to other areas to play.
"ᎦᏬᏂᎯᏍᏗ ᎢᎦ ᎤᎵᏍᎨᏗᎢ, ᎠᎴ ᎠᏍᏓᏯ ᎦᏬᏂᎯᏍᏗ ᎤᏣᏘᏂ ᏱᏮᏙᎢ ᎦᏁᎶᏗᎰ….. ᏣᎳᎩ ᎦᏬᏂᏍᎩ ᎢᏳᎵᏍᏙᏗ ᎠᏈᏣ.","The language is so important, and it’s so hard to speak that in isolation so I’m trying to…create my daughter as a speaker."
“ᎾᏍᎩ ᎤᏔᎾ ᎤᏙᏢ ᎭᏫᎾᏓᏢ ᎾᎿ ᎢᎬᏩᎾᏛᏗ ᏗᏂᏲᏟ.,“There’s a great area inside that has hands-on activities for kids.
"ᎤᎪᏛ ᎠᏕᎶᎯᏍᏗ ᏲᏚᎵ, visit www.indigenoussoap/.","For more information, visit  www.indigenousoap.com"
“ᎠᏓᏅᏖᏗ ᎤᏪᏘ ᏦᎦᏕᎶᏆᏍᏗᎢ ᎠᏰᎵ ᏚᏙᏢᏒ ᏓᏄᎪᏔᏂᏙᎲ ᎾᏍᎩ ᎠᏂᏣᎳᎩ.,"“Have to think about our old school diplomacy as Cherokees, have to think about what does Gadugi really mean in practice and how do I embody that."
"ᎤᎪᏛ ᎠᏕᎶᎰᎯᏍᏗ ᏲᏚᎵ, visit the Cherokee Players Facebook page.","For more information, visit the Cherokee Chunkey Players Facebook page."
"“ᎢᏳᏍᏗ ᎤᏍᏆᏂᎪᏓ ᎨᏒ ᎯᎠ ᎧᏃᎮᏢᏍᎩ ᎠᏗᏍᎬ ᎾᏍᎩ ᎤᏓᏙᏪᎳᏅᎢ,” ᎠᏯ ᎠᏉᏪᎳᏅᎯ ᎾᏍᎩ ᏚᏳᎪᏛ ᏥᏃᎮᏍᎬ ᎾᏍᎩᏯ ᎤᏠᏯ ᏣᎳᎩ ᎠᏰᎵ, ᏣᎳᎩ ᎧᏃᎮᏢᎢ.’","“What’s interesting about her story is she said in her autobiography, ‘my story’s only relevant as much as it’s relevant to the Cherokee Nation, Cherokee history.’"
"CNF ᏧᎾᏕᎶᏆᏍᏙᏗ ᏚᏓᎴᎾᎥ ᎾᏃ ᏧᏂᏁᏓ ᎪᏪᎵ ᏧᏂᏍᏆᏛ ᎠᎴ ᏗᏂᏍᏆᏗᏍᎩ ᏧᎾᏕᎶᏆᏍᏙᏗ ᎠᎵᏍᎪᎵᏗ ᎾᏍᎩ ᎠᏂᎳᏍᏓᏢ ᎦᎸᎳᏗ ᏧᎾᏕᎶᏆᏍᏗ ᎠᏰᏟ, ᎾᏍᎩ ᎤᏂᏁᏨ ᎢᏳᎾᏛᏗ ᏗᎾᏕᎶᏆᏍᎩ ᎾᎿ ᏧᏂᏍᏆᏗᏍᏗ ᏌᏊ ᏍᎦᏚᎩ ᏧᎸᏫᏍᏓᏁᏗ ᏌᏊ ᎢᏳᏟᎶᏓ ᎢᎪᎯᏓ ᎾᏍᎩ ᏍᎪᎯᏧᏈ ᎠᏕᎸ ᏓᎩᏍᎬᎢ.","CNF scholarships differ from the undergraduate and graduate scholarships offered by the tribe’s College Resource Center, which require students to complete one community service hour for every $100 received."
ᎤᎶᏒᏍᏔᏅ ᎦᎵᎡᎵᎦ Mike ᎠᎴ Jesse ᎨᎦᏑᏰᏗ ᏥᏂᎦᎵᏍᏗ ᏍᏓᏯ ᏚᏂᎸᏫᏍᏓᏁᎸᎢ.”,"“Mike and Jesse absolutely deserve this special honor, along with our deepest respect for their expertise in their respective art disciplines.”"
“ᏃᏊᏃ ᏂᎦᏓ ᏱᏓᎵᏍᏔᏂ ᎡᎵᏊ ᎣᏟ ᎪᏢᏗ ᎨᏐᎢ.,“After you mix those together a typical bar of soap can be made.
"Weavel ᎤᏘᏂᏙᎯ ᎾᏍᎩ Corey Still, ᏔᎵᏍᎪ ᏑᏓᎵ ᏳᏕᏘᏴᏓ, ᎠᏂᎩᏚᏩᎩ ᎠᏂᏴᏫᏯ ᎩᎳ ᎾᏍᎩ ᎤᏁᏎ ᎠᎴ ᏚᎩᏎ ᏧᏕᎶᏆᏍᏙᏗ ᎾᎿ ᏔᎵ ᏯᎦᏴᎵ ᏐᏁᎳ ᎤᏕᏘᏴᏌᏗᏒᎢ.","Weavel said he has also benefited from the scholarship beyond financial assistance. Weavel’s mentor is Corey Still, 26, a United Keetoowah Band citizen who received the scholarship in 2009."
"Red- Horse Mohl ᎠᏗᏍᎬ ᎾᎿ ᎪᏪᎳᏅᎢ ᏚᏂᎸᏫᏍᏓᏁᎴ ᎾᎿ ᎤᏪᎧᎯᏴ Mankiller’s ᎤᎾᏁᎳᏛᎢ, Charlie Soap; ᏧᏪᏣ ᎠᏂᎨᏯ Gina ᎠᎴ Felicia Olaya, ᎣᎦᎳᎰᎹ ᎠᏁᎯᏨ ᎠᎴ ᎤᏂᎪᏓ ᎬᏬᎵᎦ ᎨᏒ ᎯᎠ ᎾᏍᏊ ᎤᎬᏫᏳᎯ Bill Clinton ᎠᎴ ᎠᎨᏯ Gloria Steinem ᏧᏙᎩᏓ.","Red-Horse Mohl said for the documentary they worked with Mankiller’s widow, Charlie Soap; daughters Gina and Felicia Olaya, locals to Oklahoma; and countless influential people across the country such as former President Bill Clinton and female activist Gloria Steinem."
"ᏓᎩᎸᏉᏙᎢ ᎾᏍᎩᏊ ᏧᎵᏍᏓᏅᏂ ᏕᎦᏕᏱᏍᏛᎢ ᎪᎱᏍᏗ... (ᎠᎾᏛᏁᎵᏍᎩ) ᏙᏧᏓᎴᏅᎢ ᎾᏍᎩ ᎢᏳᏍᏗ ᏗᏆᏟᎶᏍᏙᏗᎢ, ᏧᏍᎪᏍᏗ ᏧᎵᏑᏣᏓ ᎠᎴ ᏧᎵᏏᎩ ᏧᎵᏍᏔᏅᏂ,” ᎠᏗᏍᎬᎢ.","I love defined lines around things…(cartoons) influenced my style quite a bit, bright colors and bold lines,” she said."
ᎾᏍᎩᏃ ᏄᏓᎴ ᏱᎬᏛᏁᏗ ᎠᏕᎳ-ᎠᎵᏏᏅᏙᏗᎢ ᎪᏪᎵ ᏗᎦᎴᏱᏔᏅᎢ ᏕᎪᏪᎸᎢ ᎠᎵᏍᏓᏰᏗ ᎠᎦᏲᎶᏗᏍᎩ ᎠᏩᎯᏍᏗᎢ ᏕᎪᏪᎸᎢ ᏗᎪᏣᎴᏍᏗ.,Another money-saving tip is to clip coupons from the newspaper.
"ᎾᏍᎩ ᏏᏓᏁᎸ ᎣᏍᏓ ᏄᏅᏁᎸ ᎤᎾᏓᏢᎩ ᎨᏒ Josiah ᎤᎾᏓᏢᎩ ᏁᎳᏚ ᏯᏂ ᎠᏂᏏᏭᏫᎭ, ᏌᏚ ᏯᏂ ᎡᎳᏗᏢ ᎢᏳᎾᏕᏘᏴᏓ ᎾᏃ ᏍᎩᏚᎩ.","The family put together Team Josiah consisting of 18 individuals, 11 of them being under the age of 15."
Hannah ᎠᏗᏍᎬ ᏚᏭᎪᏛ ᎾᏍᎩ ᎠᎾᎳᏍᎦᎵᏍᎩ ᏧᏂᏃᏩᏛᏗ ᏧᎾᏕᎶᏆᏍᏗ ᏗᎾᏘᏂᏙᎯ ᎬᏩᏂᎪᏩᏛᏗ ᎣᏍᏓ ᏗᎾᏁᎶᎲᏍᎦ ᎨᏒ ᎠᎴ ᎬᏩᎾᏑᏰᏍᏗ ᎦᎸᎳᏗ ᏧᎾᏕᎶᏆᏍᏗ ᏧᎾᏁᎶᏗᎢ.,Hannah said his goal is for players to eventually get scouted by college coaches for the opportunities to play college softball.
"ᏗᏑᏫᏍᎩ, ᏗᏟᎶᏍᏗᏍᎩᏃ, ᏩᎴᎷ ᎥᏍᏊ ᎠᎦᏑᏰᏎ ᎬᎾᏕᎾ ᎠᏁᎯ ᎠᏃᏢᏅᏍᎩ ᎨᏥᎸᏉᏔᏅᎢ ᏗᏟᎶᏍᏗᏍᎩ ᎤᎬᏩᎵ.","A painter, graphic artist and commercial illustrator, Hummingbird received the honor of Cherokee National Treasure for working to keep traditional Cherokee art alive."
ᎢᎧᏃᎮᏍᎬᎢ ᎢᎦᏓ ᏴᏫ “ᎾᏓᏅᏖᏢᎾ ᎤᏂᏩᏒᏍᎪᎢ” ᏄᏃᏪᎳᏅᏂ ᎢᏳᏍᏗ ᎤᎾᏓᎾᏁᏍᏗᎢ ᎠᎴ Ꮓ ᏂᏓᏂᏍᏓᏩᏕᎬᎾ.,She said people tend to make “impulse buys” when they don’t make grocery lists and stick to them.
"ᏯᏆᏚᎳ ᎩᎶ ᏥᏰᏲᏗ, ᎠᎴ ᎠᏆᏚᎵᏍᎪᎢ ᎠᏆᏛᎪᏗᎢ Ꮎ (ᏗᎾᏕᎶᏆᏍᎩ) ᎾᏍᎩᏃ ᏥᏕᎶᏆᎡᎸᎢ, ᎠᎴ ᎾᏍᎩ Ꮎ ᏥᏰᏲᏅᎢ.”","I would like to pass it on, and all I want to hear from them (students) is ‘I learned this from so and so, and I taught so and so.’"
“ᎢᎦ Ꮭ ᎣᏍᏓ ᏱᎨᏎ ᎤᎴᏅᎮ ᎠᏠᏱᎲᎢ ᎠᎴ ᏂᎦᏓ Ꮭ ᎣᏍᏓ ᏳᏂᏰᎸᏎ ᎯᎠ ᏥᏔᎦᏙᏍᏔᏂ ᏘᎪᎯ ᎠᎴ ᏙᎵᏣ ᎾᏍᎩ San Francisco ᎤᏓᎴᏅᎲ ᎤᎵᏍᎨᏓ ᏄᎵᏍᏓᏁᎲᎢ ᎾᎿᎢ.,“It was such a negative for her that she was crying and everyone was upset but as you see the film evolve you come to understand that San Francisco became so important to her development.
"ᎾᏍᎩ ᎠᏂᏣᎳᎩ ᏚᏂᏢᎥ, 313 ᎾᏍᎩ ᎠᏂᏣᎳᎩ ᎠᏁᎳ, ᏧᏁᎳ ᎾᏍᎩ UKB ᎠᏁᎳ ᎠᎴ ᎯᏍᎩ ᏯᏂ ᎠᏂᎩᏚᏩᎩ ᎠᏂᏴᏫᏯ ᎠᏁᎳ.","Of the Cherokee recipients, 313 are CN citizens, eight are UKB citizens and five are Eastern Band citizens."
"ᎢᎧᏃᎮᏍᎬᎢ ᎾᏍᎩ ᏄᎬᏫᏳᏒᎢ ᎢᏳᏛᏁᏗ ᎾᏍᎩᏃ ᏧᏍᏕᎸᎸᏗᎢ ᏗᏂᏲᏟ ᏧᏂᎪᎵᏰᏗᎢ ᏂᏗᎦᎵᏍᏙᏗᎭ ᎾᏍᎩᏃ ᎤᏩᏌ ᏳᏕᎶᏆᎡᎢ ᎪᏪᎵ ᎤᎪᎵᏰᏗᎢ ᎠᏲᏟ ᏥᎨᏒᎢ, ᎤᏚᎩᏃ ᎤᏩᏐᎢ ᎯᎠ ᏥᏓᏃᏢᏍᎦ ᏗᏆᏂᏲᏍᏗ ᎾᏍᎩ ᏳᏂᏍᏕᎳ.","He said his main goal is to help children read because he didn’t learn how to read when he was a child, so he hopes making these cards is helping them do so."
“ᎾᏍᎩᏃ ᎤᎸᏉᏛᎢ ᏣᎳᎩ ᏗᏟᎶᏍᏔᏅᏅᎢ ᏧᎾᏛᏁᎸᏍᏔᏅᎢ ᎾᏍᎩ ᎬᏂᎨᏒᎢ ᏂᎦᎵᏍᏗᎭ ᎾᏛᏁᎲᎢ ᏴᎪᏩᏔ ᏚᎸᏫᏍᏓᏁᎲᎢ ᎠᎴ ᎣᏍᏓ ᎢᏳᎵᏍᏓᏁᏗᎢ ᎤᏩᎬᏗᏗᏒᎢ ᎥᎿᎾᏂ CHC.,“Her enthusiasm for Cherokee art traditions is evident in her approach to her work and she has a bright future with the CHC.”The CHC is located at 21192 S. Keeler Drive.
"ᎾᏍᎩ Wright ᎤᏥ ᎨᏒ, Lila Bark, ᎾᏍᎩ ᎤᏓᏅᏖᎸ ᎾᏍᎩ ᎢᏳᎾᏛᏗ ᏚᏟᏃᎮᏔᏅ ADA ᎤᎪᏛ ᎢᎬᏩᎾᏛ ᎨᏒᎢ.","It was Wright’s mother, Lila Bark, who came up with the idea to participate after contacting the ADA for more ways to get involved."
"Gonzales ᏓᏠᏯᏍᏗᏍᎪᎢ ᏣᎳᎩ ᏗᎪᏪᎵ, ᏗᎧᏃᎮᏗ, ᏅᎩ ᏗᏂᏅᏌᏗ ᎠᎴ ᎠᏁᏦᏗ ᎥᎿ ᏓᏟᎶᏍᏗᏍᎬᎢ.","Gonzales incorporates Cherokee syllabary, stories, animals and sports into her art."
Chance ᎠᏗᏍᎬ ᎾᎿ ᎢᎦᏪᏍᏗ ᎣᎦᏓᎾᏅ ᎾᎿ “ᏂᎦᏓ ᏂᏕᎰᎢ.”,Chance said the philosophy for the business is “we are all indigenous.”
Robert ᎠᏗᏍᎬ ᎠᎦᏘᏴ ᏧᏂᏁᏗ ᏗᎧᏬᎳᏕᏍᏙᏗ ᎠᎴ ᎤᎾᏫ 2006 ᏂᏛᎬᏓᎴᏂᏍᎩ ᎣᏏᏊᏃ ᎨᏐ ᏏᏃ ᎠᏂᏐᎢ ᎨᏒᎢ ᎢᎬᏩᏍᏗ ᎠᎦᏘᏯ.,Robert said he’s been on the transplant list since 2006 but because his health has been better than others he hasn’t had to be moved up until recently.
"ᎾᏍᎩᏃ ᏓᏤᏝ ᎠᏂᏏᏴᏫ ᎬᏩᎾᎵᏍᏕᎸᏙᏗ ᏂᏗᎦᎵᏍᏙᏗᎭ ᎩᎳᏊ ᎠᏕᏓ ᎨᏐᎢ ᎠᎴ ᎥᏝᏃ ᎤᏁᎷᎯᏍᏗ ᏱᎦᎩ ᎢᏳᏍᏗ ᏕᎦᏅᎵᏰᎥᎢ, ᎾᏍᎩ ᏳᏍᏗ ᏍᎪᏱ ᏗᎯᏍᏙᏗ,”","They are a great resource for people because usually they’re going to be fresher and they don’t have to worry about what’s on them, like pesticides.”"
"ᎾᏍᎩ ᏏᏓᏁᏕᎸ ᎤᏂᏩᏛᎲ ᏗᏐᎢ ᎢᎬᏛᏗ ᎨᏒ ᎠᏕᎳ ᎠᏩᏛᏗᎢ, ᎠᏠᏯᏍᏗ ᎧᎵᏎᏥ ᏗᎦᎾᏗᏅᏗᎢ, #ᎤᏓᏢᎩ Josiah T-ᏗᎾᏬ ᎠᎴ ᎾᏍᎩ ᏗᎬᏔᏅ ᏗᎾᏬ ᏓᏂᎾᏕᎬᎢ.","The family also found other ways to raise money, including selling candy bars, #TeamJosiah T-shirts and hosting a yard sale."
"Red-Horse Mohl ᎠᏗᏍᎬ ᎾᏍᎩ ᏣᎳᎩ ᎠᏰᎵ ᎾᏍᎩ ᎬᏂᎨᏒ ᏂᎦᎵᏍᏗᎭ ᎯᎠ Mankiller ᎠᏥᏃᎮᏍᎬᎢ, ᎾᏍᎩ ᎢᏳᏍᏗ ᎪᏪᎳᏅᎢ ᎯᎠ ᎤᏃᏪᎳᏅᎯ.","Red-Horse Mohl said there is also Cherokee Nation history weaved into Mankiller’s story, so it’s something that was focused on in the documentary."
"“ᎢᎦᏃ ᎣᏍᏓ ᎯᎠ ᏣᎳᎩ ᎠᏰᎵ ᏃᏊ ᎠᎭᏂ ᏏᏉᏯ ᏍᎦᏚᎩ,” ᎠᏗᏍᎬᎢ.","“It is a great jewel of the Cherokee Nation right here in Sequoyah County,” he said."
"ᎾᏃ ᏗᎳᎬᏚᎶ ᏕᎪᏢᏍᎪᎢ, ᎩᎵ ᏧᎾᏙᎢᏛ ᎤᎾᏓᎽᎩ ᏗᎾᏟᎶᏍᏔᏅᎲᏍᎩ, ᎠᎴ ᏗᏂᏲᏟ ᏧᏂᎪᎵᏰᏗ ᏗᎪᏪᎵ.","He also produces mixed-media masks, giclée reproductions and children’s book illustrations."
ᏝᏃ ᏯᏆᎵᏍᎪᎸᏔᏃ ᎡᏍᎦ ᏯᏮᏁᏗᎢ ᎬᏅᎢ ᏂᏗᎦᎵᏍᏙᏗᎢ ᎥᏍᎩ ᏱᎾᏛᏁᎳ ᏂᏓᏤᏢᎾ ᏲᏓᏅᏔ.”,I don’t let it ruin my life because if you did that you’re going to live in misery.”
Corntassel focuses on Indigenous ‘resurgence’ movements,Corntassel focuses on Indigenous ‘resurgence’ movements
"“ᎾᏍᎩ ᏧᏠᏯ ᎠᏂᏃᎮᏍᎩ ᎾᏍᎩ ᎢᎦ ᎣᏍᏓ ᏄᎾᏛᏁᎸ, ᎠᎴ ᎣᏍᏓᏓᏅᏖᏍᎬ Ꮭ ᎡᎵ ᏱᏂᎦᎣ ᏱᏓᎵᎮᎵᎪ ᎾᏍᎩ ᎢᎨᎩᏍᏕᎵᏍᎬ ᎠᎴ ᏓᏂᏂᎳᏕᎲ ᎾᏍᏊ,” CNF Executive ᏗᏓᏘᏂᏙ Janice Randall ᎠᏗᏍᎬᎢ.","“The matching campaign has been a huge success, and we can’t thank everyone enough for the support and encouragement along the way,” CNF Executive Director Janice Randall said."
"ᎤᎪᏛ ᎠᏕᎶᎰᎯᏍᏗ, visit www. vistcherokeenation.com.","For more information, visit www. visitcherokeenation.com."
Dart ᎬᎾᏕᎾ ᎠᏁᎯ ᎠᏃᏢᏅᏍᎩ ᎨᏥᎸᏉᏔᏅᎢ ᎠᏥᎸᏉᏔᏁ ᎾᎿ ᎤᎦᎾᏮ ᏗᎦᎧᎸᎬ ᎢᏗᏟ ᎠᏁᎯ ᏥᏓᏃᏢᏍᎪ ᎢᏧᏍᏓ ᏔᎷᏣ ᏕᎪᏢᏍᎬ ᎠᏁᎯᏯ ᎤᏅᏓᏂᏗᏍᏗ ᏕᎦᏗᏍᎬᎢ.,Dart received the Cherokee National Treasure honor for his ability to produce Southeastern-style baskets from traditional materials.
"“ᎢᏳᏃ ᎬᏣᏩᏛᏗ ᏱᎩ ᎾᎯᏳ ᏓᏓᏁᏟᏴᏎᎬᎢ, ᎦᎵᏟᏔᏅᎢ ᎯᎩᏍᎨᏍᏗ, ᎠᎴᏱᎩ ᎦᏁᏍᏓᎳᏗᏍᏔᏅᎢ,” ᎠᏗᏍᎬᎢ Goss.","“If you can’t get them in season, do the canned or frozen,” Goss said."
Red-Horse Mohl ᎠᏗᏍᎬ ᎠᎯ ᎪᏪᎳᏅ PBS ᏛᏓᏴᎳᏔᏂ Ꮭ ᏳᎾᏅᏓ ᎢᏳ ᎨᏒᎢ ᎧᏃᎮᏗ ᎨᏒᎢ.,Red-Horse Mohl said the documentary would air on PBS but a specific date had not been announced.
ᎠᏗᏍᎬ Ꮟ NOKSA ᏂᎨᏒᎾ ᏥᎨᏒ Ꮭ ᎤᎾᏙᏢᎯ ᎠᎴ ᏧᎾᏙᏂᏢᎯ ᏱᎨᏎ ᎾᎿ ᎤᏴᏢᎦᎸᎬ ᎢᏗᏢ ᎣᎦᎵᎰᎹ ᎾᎿ ᏗᎾᏛᏍᎩ ᏗᎬᏩᎾᏁᎶᏗ ᏓᎾᏓᎪᏂᏍᎩ ᏍᏆᏞᏍᏗ ᏓᎾᏁᎶᎲᏍᎬᎢ.,He said before NOKSA there were no leagues or organizations in northeast Oklahoma where youths could play competitive softball.
ᏧᎾᏕᎶᏆᏍᏙᏗ ᏗᎨᏥᏁᏗ ᎾᎿ ᎢᏴ ᎠᏟᎢᎵᏒ ᎠᎴ ᏧᎾᏑᏱᏍᏗ ᎠᏂᏁᏍᎩ ᏧᎾᏕᎶᏆᏍᏙᏗ ᎬᏂᎨᏒ ᎾᏄᏁᎰ ᎧᏬᏂ ᎧᎸᎢ.,Scholarships are awarded on an annual basis and selected recipients will be announced in April.
"ᎤᎪᏓ ᎾᎿ ᏑᏕᏘᏴᏓ ᎨᏒ ᎾᏍᎩ ᏍᎪᎯ ᎢᏳᏕᏘᏴᏓ ᏣᎳᎩᎯ ᎠᏰᎵ ᎨᎳ Josiah Wright ᎠᏥᏃᎯᏎᎸ ᎾᏍᎩ Type 1 ᎧᎵᏎᏥ ᎤᏪᎲ, ᎠᏎᏃ Ꮭ ᎾᏍᎩ ᎢᏳᎴᏫᏍᏔᏁ ᎾᎿ ᎠᏂᎩᏍᎬ ᎾᏍᎩ 5K ᎠᎴ ᎤᏩᏟᏌᏅ ᎠᏕᎳ 875.00 ᎢᎦᎢ ᎾᏍᎩ ᎠᎹᏰᏟ ᎧᎵᏎᏥ ᎤᏁᎯ ᎤᎾᏙᏢᎯ ᎨᏒᎢ.","It’s been more than a year since 10-year-old Cherokee Nation citizen Josiah Wright was diagnosed with Type 1 diabetes, but that didn’t stop him from recently walking a 5K and raising $875 for the American Diabetes Association."
"“ᏕᎭᏛᎩᏍᎪ, ᎠᎴ ᎦᏥᎨᏳ ᎯᎠ, ᎠᏂᏔᎵᎭ ᎠᏂᏴᏫ ᎠᏂᏁᎳ ᎤᎭᎸᏃ, ᏍᎦᏚᎩ ᎾᎿ ᎠᎹ ᏧᏓᎴᏅᎢ.","“You hear from, and I love this, a couple of people who lived in Bell, the community where she brought water."
ᏃᏊ ᎠᎴ ᏥᏛᏟᎢᎶᏟ ᎦᎸᎳᏗ ᏧᎾᏕᎶᎪᏍᏗ ᏗᎾᏕᎶᎪᏍᎩ ᎤᏂᏲᎯ ᏧᎾᏕᎶᎪᏍᏙᏗ ᎠᏕᎳ ᎾᏍᎩ ᎢᎸᏍᎩ ᏗᎬᏩᏂᏔᏲᏍᏗ ᎾᏍᎩᎾ ᏣᎳᎩ ᎠᏰᎵ ᎤᎾᏙᏢᎯ ᎠᏓᎴᏂᏍᎩ ᏅᏓᏕᏆ ᎢᎬᏱᎢ.,Current and upcoming college students seeking higher education funding can apply for several scholarships with the Cherokee Nation Foundation beginning Nov. 1.
"“ᎨᎵᎠ ᏙᎯᏳ ᎨᏒ ᎯᎠ ᎪᏪᎵ ᎾᏍᎩ (19)60’s, (19)70’s ᎠᎴ (19)80s, ᎠᎴ ᏱᏣᎦᏎᏍᏔᎾ ᎤᎴᏂᏙᎸ ᎾᏍᎩ ᎯᎠ ᏥᏕᎶᏪᎳ ᎨᏒᎢ.","“I think the meat of the documentary is the (19)60s, (19)70s and (19)80s, and when you look at how her life evolved through that timeframe."
ᎤᏚᎯᏳᏃ ᏓᏤᏠ ᎠᎯᏗᎨ ᎨᏐ ᎾᏍᎩ ᏌᏊ ᏱᏗᎦᎸᏫᏍᏓᏁᎵ ᎠᎴ ᏱᏓᎵᏍᏔᏅ ᎢᎩᎲᎢ ᎤᏠᏂᎩᏓ.”,We are certainly more effective when we work together and combine our resources.”
"“ᎬᎩᏃᎯᏎᎸ Ꮭ ᏑᏓᎵ ᏱᏂᏓᏣᏕᏘᏴᎯ, ᎡᏥ ᎠᎴ ᎡᏙᏗ ᎾᏍᏊ ᎤᏠᏯ ᏂᏚᏂᏪᏎᎴ.","“They told me I wouldn’t live until I was 6 years old, told my mom and dad that."
ᎾᏍᎩ ᏧᏟᎶᏍᏔᏅᎢ “ᏂᎪᎯᎸᎢ” (ᏂᎪᎯᎸᎢ) ᎾᏍᎩ ᎠᎾᏛᏁᎵᏍᎩ ᏥᎩ ᏧᎾ ᎪᎳᎭ ᎠᎾᏟᏃᎮᏍᎬᎢ ᏣᎳᎩ ᎬᏗ.,Her drawing “Nigohilv” (Constant) is a comic about a pair of skeletons caught in a conversation with the dialogue in the Cherokee language.
"ᏓᎵᏆᏰᏃ ᏗᏇᏅᏒ ᏙᎨᏒ, ᎤᎿᏃ ᎠᏂᏣᎳᎩ ᏓᎾᏟᎶᏍᏗᎲ ᏕᎦᎵᎶᏍᎬᎢ ᎤᎿᎾ ᏥᎨᎥᎢ.","My hometown is Tahlequah, and I was involved in Cherokee arts when I was back there."
"ᏕᎬᏍᎬᏃ ᏔᎷᎬᏘ, Ice Ꮓ ᏓᏕᏲᎲᏍᎪᎢ ᏧᏂᎪᎵᏰᏗᎢ ᎠᎴ ᏧᏃᏪᎶᏗᎢ ᏣᎳᎩ ᎦᏬᏂᎯᏍᏗᎢ, ᎾᏍᎩ ᎢᎬᏱᎢ ᎤᏬᏂᎯᏍᏗᎢ, ᎠᎴ ᏕᎨᏲᎲᏍᎪᎢ ᎠᏂᏐᎢ ᏓᎦᏏ ᏗᏅᏌᏛᏗ ᏧᏃᏢᏅᏗᎢ ᎾᏍᎩ ᎦᏘᏲᎢ ᏧᎾᏅᏌᏛᏗ.","Aside from loom weaving, Ice teaches reading and writing of the Cherokee language, her first language, and teaches others how to make shackles for stomp dances."
"ᎤᏛᏏᏗᏒᏃ, ᎤᏩᏌᏊ ᎤᏬᎷᏩᏛᎲᎢ ᏧᏟᎶᏍᏙᏗᎢ ᎢᏯᏛᏁᏗᎢ ᎾᏍᎩ ᎬᏗᏍᎬᎢ ᏣᎳᎩ ᎢᏳᎾᏛᏁᎵᏓᏍᏗᎢ.","As she grew, she developed her modernized art style using Cherokee culture."
ᎾᏍᎩᏃ ᎠᏂᏏᏴᏫᎭᎢ ᏓᏁᎲᎢ ᏧᏓᎴᎿᎢᎢ ᏓᏂᏍᏓᏢᎢ ᎠᏰᎵ ᏚᏙᏢᏒᎢ ᎾᏍᎩᏃ ᎨᎦᏓᏁᎳᏁᎸᎢ ᎾᏍᎩ ᎤᎾᎦᏎᏍᏗ ᎤᏂᏬᏂᎯᏍᏗᎢ ᎠᎴ ᎢᏳᎾᏛᏁᎵᏓᏍᏗᎢ.,The peoples of each tribal nation are meant to be the caretakers of their language and culture.
"ᎾᎯᏳᏃ ᎪᎨᏱ ᏗᎾᏛᏍᎩ ᏧᏂᎸᏫᏍᏓᏁᏗ ᎤᏙᏢᏒᎢ, ᏥᏚᏂᎸᏫᏍᏓᏁᎲᎢ ᏴᏫ ᎠᏂᎷᎬ Adam’s Corner, CHC ᏕᎧᏃᎯᏎᎲ ᏂᏧᎵᏍᏓᏅᏒ ᎠᎴ ᏄᏍᏛ ᏣᏁᎮ ᎾᎯᏳ ᎠᏂᏣᎳᎩ 1890s ᏧᏕᏘᏴᏌᏗᏒ ᎠᏂ ᏍᎦᏚᎩ ᏂᎦᎵᏍᏗᏍᎬᎾ ᏥᎨᏒ ᎣᎦᎳᎰᎹ.","Through the Summer Youth Employment Program, Chunestudy said she gave tours in Adam’s Corner, the CHC’s rural village that depicts Cherokee life in the 1890s before Oklahoma statehood."
"“ᎢᎦ ᎤᎵᏍᎨᏛ ᎠᏩᏛᏗ ᏙᎯ ᎢᎬᏁᎯ ᎾᎿ ᎧᎵᏎᏥ,” ᎠᏗᏍᎬ Wright, ᎾᏍᎩ ᎧᏃᎮᏍᎬ ᎢᎬᏩᎾᏛᏗ ᎨᏒ ᎬᏩᎾᏂᎩᏍᏗ ᎨᏒ ᎾᎿ ADA’S “Tour de Cure 5k Walk” ᎾᎿ ᏕᎭᎷᏱ ᏦᎢᏁᎢ.","“It’s important to find a cure for diabetes,” said Wright, who indicated that was the driving factor for walking in the ADA’s “Tour de Cure 5k Walk” on June 3."
"ᎾᎯᏳᏃ ᎪᎩ, ᎠᏂᏏᏴᏫᎭᏃ ᎡᏍᎦᏂᏃ ᏗᏂᎶᎩᏍᎩ ᎠᏂᏅᏔᏅᏍᎬᎢ ᏱᏓᏂᏩᎯᏏ ᎠᏫᏒᏅᎢ ᎤᏛᏒᎢ, ᏓᏤᏝᏃ ᎠᏏᏅ ᎠᏓᎾᏅᎢ ᏲᏩᏍᎦ ᎠᏫᏒᏅᎢ ᎤᏕᏅᎢ.","In the summer, people can shop at local farmers markets to buy locally grown produce, which is fresher than store produce."
"ᏑᏓᎵᏍᎪ ᏑᏓᎵᏁ ᎢᏗᏣᎳᎩ ᎢᎦᏕᏘᏱᏍᎬ, ᏣᎳᎩᎯ ᎠᏰᎵ ᎠᏁᎲᎢ Mike Dart ᎠᎴ Jesse Hummingbird ᎨᎦᏑᏰᏎ ᎬᎾᏕᎾ ᎠᏁᎯ ᎠᏃᏢᏅᏍᎩ ᎨᏥᎸᏉᏔᏅᎢ, ᎠᏂᎳᏍᏓᏢ ᏓᏂᎸᏉᏗᏍᎪ ᎾᎿ ᏂᎬᏩᏍᏗ ᎠᏂᎯᎵᏒ ᎠᏂᏣᎳᎩ ᏄᎾᏛᏁᎵᏓᏍᏗ ᏄᏍᏛᏃ ᎠᏁᎲᎢ.","During the 65th annual Cherokee National Holiday, Cherokee Nation citizens Mike Dart and Jesse Hummingbird were named this year’s Cherokee National Treasures, an honor given by the tribe for keeping Cherokee art and culture alive."
"ᏂᎪᎯᎸ ᎨᏒ ᏔᎵ ᏗᎦᏆᏘ ᏓᎾᎩᎸᏗᏍᎪ, ᎯᎠ ᏧᏕᏘᏴᏌᏓ ᎤᎾᎪᏔᏅ ᎠᎾᏂᎩᏍᎪ ᏃᏊ.","Normally a bicycle event, this year it was expanded to include the walk."
ᎪᏪᎵᏃ ᎠᏈᏱᏍᎩ $20 ᎠᏕᎳ ᏧᎬᏩᎶᏗ ᎨᏎᏍᏗ ᎠᎴ ᎾᏍᎩ ᎠᏠᏯᏍᏕᏍᏗ BBQ ᎠᎵᏍᏓᏰᏗ.,Tickets will be $20 each and include a BBQ buffet meal.
"ᎾᏍᎩᏃ ᎯᎠ Valentines ᏥᏓᏃᏢᏍᎦ, ᏙᏛᏂᏅᏁᎵ ᎯᎠ ᎤᏂᏲᏏᏙᎸᎢ.”","So these Valentines that they’re making, it will be given to these vets.”"
"Valerie Red-Horse Mohl, ᏗᎪᏢᏍᎩ ᎠᎴ ᏗᎧᏃᎯᏎ ᎾᏍᎩ ᎤᎴᏂᏙᎸ ᎪᏪᎵ, ᎠᏗᏍᎬ “ᎠᎵᎮᎵᎬ” ᎾᏍᎩ ᎪᏪᎵ ᎾᎿ ᏛᎾᏓᏴᎳᏔᏂ ᎾᏍᎩ ᎯᎠ ᎤᏂᏍᏆᎸᎡᎲᎢ.","Valerie Red-Horse Mohl, producer and director of the documentary, said she is “thrilled” the documentary will be premiered during the festival."
Chance ᎠᏗᏍᎬ ᎾᏁᎰ ᎾᏍᎩ “ᎤᏛᏒ” ᎾᏍᎩᎾ ᎠᎾᏑᏴᏍᎪ ᎠᎴ ᎾᏍᎩ ᎠᏂᎾᏕᎪᎢ.,Chance said Indigenous is “organic” with its ingredients and how the business is ran.
"ᎾᏍᎩᏃ ᎧᏃᎮᏢ ᎾᏍᏊ ᎪᏪᎸ ᎾᏍᎩ ᏣᎳᎩ ᎠᏰᎵ ᏧᏂᎸᏫᏍᏓᏁᎯ ᎾᏍᏊ ᎤᏚᎩ ᎨᎬᎾᏁᎲ ᎾᎿ 300,000 ᎣᏍᏓ ᎢᏳᏅᏔᏂᏓᏍᏗ ᎾᏍᎩ ᏧᏂᎸᏫᏍᏓᏁᎯ ᎠᎴ ᎣᏍᏓ ᎢᎬᏁᎵᏓᏍᏙᏗ.","The story also states that CN officials were expected to give $300,000 in in-kind improvement to the facility for staffing and maintenance."
"ᎯᎠᏃ ᎠᎵᏍᏓᏰᏗ ᏚᏯ ᎾᏍᎩᏊ ᎭᏫᏯᎢ ᎤᏠᏱᏊ ᏂᎦᎵᏍᏗᎭ, ᎾᏍᎩᏃ ᎠᎦᏲᏝ ᏧᎬᏩᎶᏓ.","These meals also allow for beans as meat substitutes, which is cheaper."
"ᎤᎪᏙ ᎾᎿ ᎢᏤ ᏥᎩᏍᎪ, ᎠᎦᏲᏠ ᏑᎩᏓ ᎪᏢᏔᏅ ᎠᎴ ᏧᏓᎴᏅᏓ ᎠᎵᏍᏓᏴᏗ.","I eat more vegetables, less pasta and less junk food."
“ᏗᏟᎶᏍᏔᏅᏅᏃ ᎢᎦᏃ ᎣᏍᏓ ᎾᏍᎩᏃ ᏂᏗᎦᎵᏍᏙᏗᎭ ᎾᏂᎥᏃᏍ ᏯᏂᎪᏩᏔ ᏄᏬᏚᏒᎢ.,“Art is a great way to do that because everyone can find common ground in beauty.
"ᏏᏃ ᏂᏚᎾᏁᎶᏅᎾ ᏨᏅᎩ, Cosby ᎠᏗᏍᎬ ᎾᏍᎩ ᎤᎪᏓ ᎤᎪᎵᏰᎢᏓᏍᏗ ᏄᏍᏛ ᏄᎾᏛᏁᎵᏙᎸ ᎠᎴ ᏧᏂᏍᏓᏩᏛᏍᏙᏗ ᏚᏂᎲᎢ.","Before reintroducing chunkey, Cosby said he had to research its history and rules."
"ᎥᏝ ᏯᏆᏚᎵᎠ ᎤᏂᏲᎱᏎᏗᎢ,” ᎠᏗᏍᎬᎢ Ice.","I don’t want it to die,” Ice said."
"ᎾᏍᎩ ᏗᏕᎶᏆᏍᏙᏗ ᎾᏍᎩ ᏓᏤᏢ ᏫᏥᎦᏛᎢ ᎾᎿ Wrighter Weavel, 20, ᎾᏍᎩ 2015 ᎤᏁᏍᏗᎢ.","The scholarship is also paving a better future for Wrighter Weavel, 20, a 2015 recipient."
Corntassel ᎠᏗᏍᎬ ᏚᏭᎪᏛ ᏭᎷᎯᏍᏗ NSU ᎾᎿ ᎠᏅᏱ ᎧᎸᎢ ᏧᏩᏛᎯᏓᏍᏗ ᏗᎾᏕᎶᏆᏍᎩ ᏧᎾᏕᎶᏆᏍᏗᎢ.,Corntassel said he plans to return to NSU in March to visit students in their classrooms.
“ᎣᏍᏓ ᎠᏓᏅᏓᏗᏍᏗ ᎠᎪᏩᏛᏗ ᏓᎾᏁᎶᎲᏍᎬ ᎠᎴ ᎠᏂᎨᏯ ᎠᏁᎸᏗᏙᎲ ᎾᏍᏊ ᎠᎴ ᏗᏂᏲᏟᎢ.,“It’s really exciting to see it come back and to have women involved as well and children.
"“ᎠᏆᏚᎵᏃ ᎯᎠ ᏗᎾᏕᎶᏆᏍᎩ ᎾᏍᎩ ᎤᏃᏟᏍᏗᎢ ᎢᏳᏍᏗ ᎨᏒᎢ ᎠᏲᏍᎩ, ᎯᎠ ᎠᏏᏴᏫ ᏄᏍᏛᎢ ᏂᏚᏛᏁᎸᎢ ᎠᎴ ᎤᎾᏤᎵᎢ ᏍᎦᏚᎩ.","“I want these students to understand what a vet is, what this person has done for them and their country."
"Gonzales ᏃᏍᏊ ᏓᏟᎶᏍᏔᏅᏍᎬᎢ ᏚᎸᏉᏙᎢ ᎠᏂᏣᎳᎩ ᏗᎾᏟᎶᏍᏗᏍᎩ ᎾᏍᎩ ᎢᏳᎾᏍᏗ Dan HorseChief, Roy Boney Jr. ᎠᎴ Joseph Erb ᏂᏗᎦᎵᏍᏙᏗᎭ ᎾᏍᎩ ᏧᎾᏟᎶᏍᏔᏅᎢ ᎬᏂᎨᏒᎢ ᏂᎬᏁᎰᎢ “ᎪᎯᏴᎢ ᏥᎩ ᏥᏄᏍᏗᏓᏂ.”","Gonzales also draws inspiration from Cherokee artists such as Dan HorseChief, Roy Boney Jr. and Joseph Erb because their art features more “modern spins.”"
ᏝᏃ ᎠᎯᏓᏊ ᏱᎩ.,It’s not a simple process at all.
ᎥᏍᎩᏊ ᏱᎦᎢ ᏯᏆᏚᎳ ᎠᏆᏛᎪᏗᎢ ᎥᏍᎩ ᎾᏂᏪᏍᎬᎢ.,That’s all I want to hear from them.
"ᏓᏂᎦᏘᎴᎬ ᏌᏊ ᎠᏰᎵ ᎤᏩᏌ--ᎠᏓᏅᏖᏍᎬ ᏓᎦᏘᎴᎪ ᏂᎦᏓ ᎢᎸᏢᎢ,” ᎠᏗᏍᎬᎢ.","“An attack on one nation’s self-determination is an attack on all of us in some ways,” he said."
“ᎾᏍᎩᏃ ᎢᏳᏰᏟᏗ …ᎾᏍᏓᏴᎢ ᏚᏂᎸᏫᏍᏓᏁᎸᎢ ᎠᏂᏍᏕᎵᏍᎬᎢ ᎢᎦᏤᎵᎢ ᏍᎦᏚᎩ ᎤᏙᏢᏒᎢ.”,“It’s for how…hard they work for serving our country.”
"“ᎾᏍᎩ ᎯᎠ ᎤᎾᏓᏡᎩ ᎾᏍᎩ ᎦᏥᏍᏓᏩᏗᏙᎲ ᎪᎯᏓ,” ᎠᏗᏍᎬ Manning.","“That’s a group that I had been following for a long time,” Manning said."
ᎠᎩᎸᏉᏙᎢᎾᏍᎩ ᎬᏂᎨᏒᎢ ᎢᏯᏋᏁᏗᎢ ᎢᏤᎢ ᎪᎱᏍᏗ ᎠᎴ ᎤᎪᏙᎢ ᏃᏣᏛᏁᎭ ᎠᎴ ᏓᏤᏝ ᏃᏣᏛᏁᎭ.”,I like to show that we’re innovative and that we’re doing more and we’re doing better.”
ᏩᎴᎷᏃ ᎥᏍᎩᏯᏊ ᎢᎦ ᎢᏛᏁ ᎨᏎ 1983 ᏂᏛᎬᏩᎴᏅᏓ.,Hummingbird became a full-time artist in 1983.
"“ᎢᎦᏤᎵ ᎠᏓᏅᏖᎵᏙ, (Principal) ᎤᎬᏩᏳᎯ (Bill John) Baker ᎠᎴ ᎤᏂᎪᏓ ᏗᏂᎳᏫᎩ ᎠᏁᎳ ᎤᎾᎵᏍᏕᎸᎭ ᎤᎪᏓ ᎠᏂᏃᎮᎵᏙᎲᎢ ᎾᏍᎩ ᎨᏒ, ᎠᎴ ᎢᎦ ᎣᏣᎵᎮᎵᎦ ᏙᏥᎪᏩᏘᏍᎬ ᎤᏂᎪᏓ ᎠᏂᏴᏫ ᎠᏂᎵᏍᏕᎵᏍᎬ ᎪᏢᏅᎢ ᎯᎠ ᎠᏂᏣᎳᎩ ᏗᎾᏕᎶᏆᏍᎩ ᎤᎾᎵᏍᏕᎶᏙᏗ ᏓᎾᏕᎶᏆᏍᎬᎢ.”","“Our board of directors, (Principal) Chief (Bill John) Baker and many council members played a huge role in helping us spread the word about this opportunity, and we are so happy to see so many people take part in creating opportunities for Cherokee students.”"
“ ᎠᏂᏴᏫ Ꮭ ᏯᏃᎵᎪ ᏲᏄᎸᎲᏍᎬ ᎧᏬᎳᏕᏍᏗ ᎢᎦ ᎣᏪᎯᏍᏓᏁᎲ ᎥᏰᎸᎢ.”,“People don’t understand when you can’t breathe how much your body hurts.”
ᏗᎾᏕᎶᏆᏍᎩ ᎾᎿ ᎤᎾᏚᎵᏍᎪ ᏧᏂᎪᎵᏱᏗ ᏂᎦᏓ ᎢᏳᏍᏗ ᎤᎾᏚᎵᏍᎬ ᏗᎪᏪᎶᏗ Ꮟ ᏫᏄᏂᏅᏅᎾᏊ.,Students are encouraged to review all requirements before submitting their applications.
“ᎯᎠ ᎤᏔᎾ ᎠᏍᏆᎵᏍᎨᏍᏗ ᎯᎠ Ꮭ ᎢᎴᎯᏳ ᏓᎵᏆ ᎤᏍᏆᎸᏓ ᏱᎩ.,“This is big time stuff. These things have never been in Tahlequah before.
"“ᎨᎵᏍᎬ ᎤᏂᎪᏓ ᎠᏂᏴᏫ ᎠᎾᏓᏅᏖᏍᎨ ᎢᏳᎾᏛᏗ ᎾᏍᎩ Standing Rock ᎾᎥ ᏄᎾᏓᎴᏫᏒ ᎤᎾᎵᎪᏗ ᏧᎾᎵᏍᏕᎸᏗ ᎤᏂᏍᏕᎸᏗ ᎠᎹ ᎠᎴ ᎾᎿ ᎡᏍᎦ ᎢᏳᏅᏁᎯ ᏱᎧᏂᎬᎦ ᎢᏳᏛᏗ ᎯᎠ ᏄᎬᏫᏳᏌᏕᎩ ᎤᏁᏍᏗ (ᎤᎬᏫᏳᎯ Donald Trump) ᎾᎿ ᎤᏁᏨ ᎣᏏ ᎤᏛᏅ ᎾᎿ Keystone (XL pipeline) ᏏᏊ ᎠᎴ ᎾᏍᏊ North Dakota,” ᎠᏗᏍᎬᎢ.","“I think a lot of folks have been thinking about the ways in which Standing Rock communities banded together to protect the water and how there might be the threat of more actions that might be needed to do that with the executive order (by President Donald Trump) basically giving the OK to Keystone (XL pipeline) again and also to North Dakota,” he said."
ᎾᏍᎩ Nike ᏍᏆᏞᏍᏗ camp ᎠᏍᏆᎵᏍᎨᏍᏗ ᎾᎿ June 5---8 ᎢᎪᎯᏓ ᎾᎿ CN Sports Complex ᎾᎿ ᎢᏧᎾᏕᏘᏴᏓ 8—18.,The Nike Softball camp will be June 5-8 at the CN Sports Complex for ages 8-18.
“ ᎠᎩᎪᎯ ᎠᏂᏴᏫ ᏧᏃᏪᎳᏅᎯ ᎢᏧᎳ.,“I’ve seen the registration for both.
"“ᎠᏂᏏᏓᏁᎸᎢ ᎣᏍᏓ ᎬᏩᏂᏰᎸᏗ ᏓᏤᏢᎢ ᎬᏳᎾᎵᏍᏓᏰᏗ ᎾᎯᏳᎢ ᎤᏒᎢ, ᎠᎴ ᏗᎵᏍᎪᏟᏓᏁᏗ ᎤᎾᎵᏍᏕᎸᏗᎢ,” ᎠᏗᏍᎬᎢ.","“Have a family fun night where they pick out a healthy recipe they want to have one night, and let them help,” she said."
"ᎾᏍᎩᏃ ᎢᎧᏃᎮᏍᎬᎢ ᏓᏅᏍᎬᎢ ᎾᏍᎩᏃ ᎬᏙᏗ ᎠᏓ ᎪᏢᏅᏔᏅᎢ ᏗᎫᏣᏛᏗᎢ, ᏛᏏᎳᏛᏍᎬᎢ ᎠᎴᏱᎩ ᎥᎬᏗᏍᎬᎢ ᏥᏳ ᎥᎿ ᏓᏏᎳᏛᎢ ᎾᏍᎩᏃ ᏗᏟᎶᏍᏙᏗᎢ.","She said loom weaving consists of using a wooden loom, stringing or threading a warp and using shuttles on the loom to create a design."
"ᏂᎦᎥ ᏗᎧᎵᏏᏐᏗ ᏍᎩᎦᏚ ᎠᎴ ᏔᎵᏍᎪ ᎢᏳᏔᏬᏍᏔᏅ ᏓᏟᎢᎵᏙᎲ ᎠᎧᎵᏏᏐᏗᎢ ᎠᎴ ᎤᏂᎳᎢ ᎢᏳᎵᏍᏙᏗ ᎢᎦ ᎠᏂᏴᏫᏯ ᎨᏒ ᎠᏆᏂᏲᏍᏗ, ᏚᎾᏕᎶᏆᎥᏃ ᎧᏃᎮᏍᎩ ᎠᎴ ᎾᎿ ᏗᎬᏟᏃᎮᏙᏗᎢ ᎾᎿ ᎬᏩᏂᏃᎮᏗ ᎨᏒ ᎪᎱᏍᏗ ᏳᎾᏚᎵᎥ.","The general application takes approximately 15 to 20 minutes to complete and will require students to have their Certificate Degree of Indian Blood cards, copies of their most recent transcripts and contact information for personal references."
"ᎾᏍᎩᏃ ᏧᏚᎵᏍᎨᎢ ᎾᏍᎩ ᎠᎦᏘᏱ ᏧᎸᏫᏍᏓᏁᏗᎢ, Chunestudy ᎢᎧᏃᎮᏍᎬᎢ ᏂᎪᎯᎸᏃ ᎤᎸᏉᏕᎢ ᏧᏍᏕᎸᎡᏗᎢ ᏗᏍᏆᏂᎪᏔᏅᎢ ᎠᎴ ᎬᏂᎨᏒᎢ ᏣᎳᎩ ᎢᏳᏛᏅᎵᏓᏍᏗᎢ.","”As for why she wanted the curator job, Chunestudy said she’s always been interested in helping preserve and showcase Cherokee culture."
"ᎠᎴᎾᏍᎩᏊ, ᎠᎵᏍᎪᏟᏗᎰᎢ ᏗᏂᏲᏟ ᎤᎾᎵᏍᏕᎸᎯᏓᏍᏗᎢ ᎠᏓᏅᏖᏢᏅᎢ ᎢᏳᏍᏗ ᎬᎵᏍᏓᏰᏗ ᎨᏒᎢ, ᎠᏓᎾᏁᏍᏗᎢ ᎠᎴ ᎠᏛᏅᎢᏍᏙ ᎠᎵᏍᏓᏰᏗ ᎾᏍᎩᏃ ᏳᏂᎦᎵᏍᏓᏗᏍᏗ ᎣᏍᏓ ᏚᏳᎪᏛᎢ ᎤᎾᎵᏍᏓᏰᏗ, ᎠᏗᏍᎬᎢ.","Also, allowing the children to help plan the menu, shop and prepare meals will get them excited about eating healthier, Goss said."
"ᎾᏍᎩᏃ ᎢᏳᏍᏗ ᏳᎦᎷᏥ ᎥᎦᏌᏘᏴ ᎪᎯᏓ ᏅᏫᏍᏙᎢ ᏏᏃ ᎠᏉᏝᏍᏗ ᎠᎭᏂ ᎤᎳᎪᎲᏍᏗ ᏂᎦᎵᏍᏔᏅ,” ᎠᏗᏍᎬᎢ.","So it could be the next day until we get to that point or we could be sitting here next fall,” she said."
ᎢᎦᏓᏃ ᎾᏍᎩ Australia ᎾᏍᎩ Finch camp.,There’s some people coming from Australia for the Finch camp.
"ᎤᎪᏓ ᎠᎪᎯᎸ ᎾᏃ ᏑᎶᏘᏴᏓᎾᏍᎩ ᎣᏂ ᎤᎾᏓᏢᎩ ᎠᏂᎦᏟᏯ ᎨᏒ ᎤᎾᏚᎵᏍᎩ Gates Millennium Scholars Program ᎤᏂᏃᎮᏢ, ᏓᏂᏅᏁᎲ ᎢᎸᏍᎩ ᎠᏂᏣᎳᎩ ᎠᏂᏁᏍᎦ ᏄᏍᏛ ᎾᏁᎵᏍᎬ ᎾᎿ ᏧᎾᏕᎶᏆᏍᏙᏗ ᏄᎵᏍᏔᏂᏙᎸ ᎠᎴ ᏄᎵᏍᏔᏅ ᏓᎾᎴᏂᏙᎲᎢ.","It has been more than a year since the last cohort for the Gates Millennium Scholars Program was announced, giving several Cherokee recipients time to reflect on the scholarship’s legacy and impact it has made on their lives."
"ᎨᎵᎠ ᎤᏂᎬᎦ ᎤᎪᏛ ᎾᏍᎩᏃ ᎨᏒᎢ, ᎠᎴ ᎤᎪᏓ ᎠᏬᎯᎵᏴᏍᎬ ᎾᏍᎩ ᎤᏅᏌ ᎾᎥ ᏄᎾᏓᎴᏫᏒᎢ.","I think we need more than that, and so a lot of the answers are in our own communities."
"ᏗᏐᎢᏃ ᏚᏓᏠᏒ ᎠᎾᏓᎪᏅᏗᏍᎬ, ᏩᎴᎷ ᏧᏟᎶᏍᏔᏅ Southwestern Association ᏧᎾᏙᎢᏛ ᎤᎾᏑᏰᏎ ᏫᏓᏤᏢ ᎨᏎ ᏂᎩᏓ ᎠᏂᏴᏫᏯ ᏂᎬ ᏗᏁᎲ ᏧᎾᏟᎶᏍᏔᏅᎯ.","Among other accomplishments, Hummingbird’s work won a fellowship award from the Southwestern Association for Indian Arts Indian Market."
“ ᏂᎪᎯᎸᏃ ᏂᏥᏪᏍᎪᎢ ᎥᏝ ᎢᎸᎯᏳᎢ ᏗᎨᏥᎢᎸᏍᏔᏅᎢ ᏅᏃᎯ ᏚᎾᏠᎯᎢ ᎠᏑᏫᏒᎢ ᎤᎪᏙᏃ ᎾᏊ.,“I always promised myself I would never do a Trail of Tears painting because we’re doing more now.
"Gonzales ᎾᏞᎬᏭ ᏥᎨᏒᎢ ᎤᏍᏚᎢᏒᎢ ᎠᏏᎳᏕᏫᏒᎢ ᎠᏓᎾᏅᎢ ᎨᎳᏗ Ꮓ ᎤᏬᏎᏗ, ᎾᏍᎩ ᏣᎳᎩ ᎬᏗ ᏚᏙᎥᎢ, ᎾᏍᎩ ᏧᎾᏗᏅᏗ ᏗᏓᏟᎶᏍᏔᏅᎢ, ᎢᎬᏱᎢ ᏧᏑᏫᏒᎢ ᎠᎴ ᏗᎦᏗ ᎾᏍᎩ ᏰᎵᎢ ᏗᎬᏩᎯᏍᏗ ᎠᎴ “ᎠᎯᏓ ᏗᎬᏩᏛᏗ” ᎤᏕᎶᎰᏏ ᏚᎾᏚᎵᎲᎢ ᏧᏩᎯᏍᏗᎢ ᎾᏍᎩ ᏧᏟᎶᏍᏔᏅᎢ.","Gonzales recently opened an online store called Keladi, her Cherokee name, to sell prints, original paintings and buttons that are affordable and “accessible” after realizing people wanted to buy her designs."
ᎾᎯᏳ ᎠᏛᎪᏗ ᎨᏒ ᎤᎬᏫᏳᎯ Bill Clinton ᎧᏃᎮᏍᎬ ᎯᎠ ᎠᎨᏯ ᎠᎴ ᎤᏓᏁᎴ ᎯᎠ ᎠᏯᏠᎢ ᎾᏍᎩ ᏙᎯ ᎠᎦᏁᎴᎢ.”,At the same time you also hear from Bill Clinton who talks about her and gives her the Medal of Freedom award.”
ᏃᎴᏍᏊ ᎤᏛᏅ ᎤᎷᎯᏍᏗ ᎾᎿ ᎧᎸᎢ ᎾᎿ ᎦᏬᏂᏍᎩ ᎾᏍᎩ 45th annual “Symposium ᎾᎿ ᎠᎹᎵᎧ ᎠᏁᎯ ᎠᏂᏴᏫᏯᎢ.”,He added that he would also be back in April as a keynote speaker at the 45th annual Symposium on the American Indian.
"“ᎠᏂᏴᏫ ᎤᏂᎸᏉᏔᏅ, ᎠᎴ ᎢᎦ ᎤᏬᎸᏗ ᏗᏁᎶᏗᎢ.","“People love it, and it’s real fun to play."
"Charles Edwin Bray Ꮓ, ᎾᏍᎩ II ᎪᏪᎵ ᏓᎿᏫ ᎤᏲᏏᏙᎸᎢ, ᏚᏩᏛᎯᏙᎸᎢ Grand View ᏧᎾᏕᎶᏆᏍᏗᎢ ᎾᏍᎩ ᏚᏁᏏᏢᎢ Valentines ᎾᏍᎩᏃ ᏧᎾᏫᏛᏗ ᎥᎿ Jack C. Montgomery Veteran Affairs Medical Center ᎥᎿ ᎫᏐᎢ ᏧᏙᏢᏒᎢ.","Charles Edwin Bray, a World War II Army veteran, visited Grand View School to pick up Valentines so he could take them to the Jack C. Montgomery Veteran Affairs Medical Center in Muskogee."
ᎾᏍᎩ Jennie Finch ᏧᎾᏁᎶᏗᎢ ᏚᏂᏃᏗ 21—22 ᎾᎿ CN Sport Complex ᎾᎿ ᏦᎢᏁ ᏗᏂᏂᏙᎯ ᏗᎾᏕᎶᏆᏍᎩ ᎠᎴ ᎦᎸᎳᏗᏟ ᏗᏂᏂᏙᎯ.,The Jennie Finch camp will be Oct. 21-22 at the CN Sports Complex for third grade students and up.
"ᎠᎩᏲᏏᏙᎸᎢ ᎠᎴ ᎤᎾᏂᏔ, ᎠᎴ ᏳᏓᎵᎭ ᎾᏍᎩ ᎣᎩᏃᎮᏝ ᎠᏎᏃ ᎠᏆᏂᏔ ᎯᎠ ᎠᏂᏓᎨᎢ ᏥᎩ, ᎠᏆᏂᏙᎢ ᎥᏝ Ꮩ ᎠᏏ ᎧᎵᎢ ᏯᏃᎵᎪᎢ.","I’m a vet and they know that, and we’ve talked about it on occasion but I know at this young age, I know they probably don’t fully understand yet."
ᎤᎪᏕᏍᏗ ᏣᏚᎵᎮᏍᏗ ᏣᏕᎳᏲᎯᏍᏗ ᎯᎢᎾ ᏫᎨᎯᏯᏛᏗ ᏣᎳᎩ ᎦᏬᏂᎯᏍᏗ ᎤᎾᏙᏢᏒ 918-453-5151.,"For further information about the event, please contact the Language Program at 918-453-5151."
ᎢᎦ ᎠᏍᏓᏴ ᎾᎯᏳ ᎠᎴ ᎠᏓᏅᏒᏗ ᏣᎧᎲ ᎠᏲᏟ ᎾᏍᎩ ᏳᏓᏂᎵ ᏯᏕᎶᎰᏒ ᏅᏬᏘ ᏂᎦᏒᎾ ᏍᏓᏱᏳ.”,"It was hard to take in, that your child will have to live with this disease for the rest of his life or until a cure is found.”"
ᎥᎿᏃ ᏓᎾᏠᏍᎬᎢ ᎠᏎᏭᏃ ᎠᏴᎯᏍᏗᎢ ᎨᏎᏍᏗ ᎠᎴ ᎠᏍᏚᎢᏎᏍᏗ ᎦᎪᏊ ᎡᏪᏓᏍᏗ.,Entry to all summit sessions is free and open to the public.
Mankiller ᎤᎬᏫᏳᎯ ᎨᏒ 1985—95 ᎢᎪᎯᏓ.,Mankiller served as principal chief from 1985-95.
ᎾᏍᎩᏃ ᏱᎬᏔᏂ ᎣᏁᎦᎸ ᎤᏓᏅᎵᏰᎣᎢ.,So those actually end up staying on the skin.
"ᎾᏍᎩᏃ Ꮎ ᏗᏟᎶᏍᏔᏅᎢ ᏥᎩ, ᎾᏍᎩᏃ ᏂᎤᏍᏗ ᎤᏍᏗᎢ...ᏅᏓ ᎤᏒᎢ ᎡᎯ ᏂᏗᎦᎵᏍᏙᏗᎭ ᏦᎩᎭ ᎾᏍᎩ ᎧᏃᎮᏗ,” Gonzales Z ᎢᎧᏃᎮᏍᎬᎢ.","So in that drawing, it’s got little…moon bursts because of that story,” Gonzales said."
ᎢᏧᎳ ᏅᏯ ᏙᎢ ᏂᏚᏅᏁᎸ ᎾᏍᎩ ᎤᏂᏍᏆᏓ ᏣᎳᎩ ᎪᎯᎨ ᏧᎾᏁᎶᏗ ᎠᏂᎯᏯ ᏧᎾᏁᎶᏗ ᎤᎾᎵᏏᏅᏔᏅ ᎾᎿ ᎣᏂ ᏧᎾᏁᎶᏙᏗ.,Both stones were retired after the Cherokee Traditional Native Games to be preserved for future games.
"“(ᎾᏂᎥᏃ) ᎾᏍᎩᏃ ᎠᏂᏣᎳᎩ, ᎠᏯᏃ ᏂᎨᎵᏍᎬᏃ ᎠᏯᏃ ᎠᏋᏌ ᏕᎬᏍᎪᎢ.","“(Out of) the Cherokees, I think I am the only one that is weaving."
ᏝᏃ ᎦᏅᏙᎩ ᎪᎢ ᏗᏂᎩᏍᏗᏍᎩ ᏱᏚᏂᎮ ᎾᎯᏳᎢ.,There was no chainsaws used at this time.
ᎾᏍᎩ “Mankiller” ᎪᏪᎳᏅᎯ ᎠᏥᏃᎮᏍᎬ ᎤᎬᏫᏳᎯ ᏥᎨᏒ Wilma P. Mankiller ᎤᎴᏂᏙᎸ ᎾᏍᎩ ᎤᏃᏪᎳ ᎤᎾᏓᏴᎳᏙᏗ ᏕᎭᎷᏱ 19 ᎾᎿ 2017 LA Film ᏓᎾᏓᏴᎳᏗᏍᎬᎢ ᎾᎿ ArcLight Cinemas.,The “Mankiller” documentary highlighting former Principal Chief Wilma P. Mankiller’s life was slated to premiere on June 19 during the 2017 LA Film Festival at the ArcLight Cinemas.
"“ᎤᎪᏓ ᏚᎾᎵᎬᏩᎳᏁᎰᎢ ᎤᏂᏩᏒᏍᎬᎢ ᎠᎵᏍᏓᏰᏗ ᎾᏍᎩ ᏄᏂᏂᎬᎾᏊ ᏱᎩ,” ᎠᏗᏍᎬᎢ Goss.","“They’ll spend more on food than they actually need,” Goss said."
"ᎠᎦᏍᎦᏂ ᎢᏗᏢ, ᎠᎾᏓᏩᏛᎯᏙ ᏗᏂᏴᎲᎰ ᎠᏐᏴ, ᎾᎿ ᎢᏤ ᎤᏅᏏᏴ ᏗᏂᏲᏟ ᎤᏁᏓᏍᏗ ᏧᎾᏟᎶᏍᏔᏅᎲᏍᏗ ᎠᎾᏕᎶᏆᏍᎪ ᎾᏍᎩ ᏏᏉᏲ ᏚᏬᏢᏅ ᏣᎳᎩ ᏗᎪᎵᏱᏙᏗ.","To the left, as visitors enter the enclosure, is a new corner for children with activities to help them learn about the Cherokee syllabary and Sequoyah."
“ᏦᎩᎭ ᎪᏢᏔᏅ ᎤᏛᏒᏅ ᎠᎴ ᎤᏛᏒᏅ ᎪᎢ ᎤᏓᏁᏅ.,“Ours are made from plants and plant oil.
Gonzales Ꮓ ᎢᎧᏃᎮᏍᎬᎢ ᎥᏝ ᏳᎸᏉᏙᎢ ᎾᏍᎩ (ᎬᏂ ᎢᏳᎵᏍᏙᏗ) ᎥᎿ ᏓᏟᎶᏍᏗᏍᎬᎢ ᎠᎴ ᎾᏍᎩ ᎦᏲᎵᏉ ᎧᏃᎮᏍᎪᎢ ᎾᏍᎩ ᏣᎳᎩ ᎢᏳᎾᏛᏁᎵᏓᏍᏗᎢ ᎾᏍᎩᏃ ᎠᏁᏟᏙᏗ ᎢᎩ ᎾᏍᎩ ᏂᎦᎵᏍᏔᏅᏍᎬᎢ ᏓᏟᎶᏍᏛᎢ.,Gonzales said she doesn’t like to be “overt” in her drawings and uses hints of Cherokee culture to leave it open for interpretation.
ᎠᏆᏚᎵᎠ ᏗᎦᏥᏰᏲᏗᎢ.,I just want to pass it on.
ᏚᏂᎬᏩᎶᏛ ᎾᎿ 205. ᎠᏏᏴᏫᎭ ᎾᎿ ᏔᎵ ᏧᏙᏓᏆᏗ.,The cost is $205 per camper for two days.
ᏥᏚᏍᏗᏃ ᎣᏍᏓ ᎠᏆᏕᏗᎢ ᎾᏍᎩᏯ ᎬᎾᏕᎾ ᎠᏁᎯ ᎠᏃᏢᎾᏍᎩ ᎨᏥᎸᏉᏔᏅ ᎤᎾᏕᏗ ᏥᎨᏐᎢ ᎠᎴᏃ ᎣᏍᏓ ᎦᏥᏰᎵᏎᏗ ᏂᎦᏓ ᎠᏂᏴᏫ ᏂᎬ ᎠᏁᎯ.,"I promise that I will always do my best to behave in a manor befitting a national treasure, to treat people with the utmost of respect that all human beings deserve."
"ᎤᏓᏥ ᎠᎴ ᎤᏪᏣ ᎠᏧᏣ ᏂᎪᎯᎸ ᎤᎾᎦᏎᏍᏙ ᎾᏍᎩ ᏧᎾᏓᏡᎩ ᎾᎿ Facebook ᎾᎿ ᎬᏩᏂᏍᏕᎸᏗ ᏱᎩ ᎠᎴ ᎬᏩᏁᏲᏗ, ᏙᎯᏳᏃ ᎠᏍᏓᏲ ᏗᏩᏛᏗ ᏗᏂᏲᏟ ᎾᎿ Type 1 ᎢᏳᎾᎵᏍᏓᏁᎯ.","Mother and son are also reaching out to groups through Facebook for support and advice, though Bark admits it is difficult finding children who are Type 1."
"ᎥᏝᏃ ᏯᏆᏚᎵᎰᎢ ᎾᏍᎩ ᎠᏆᎦᏎᏍᏙᏗᎢ ᎾᏍᎩ ᏄᏲᎢᏳᎢ ᏄᎵᏍᏔᏅᏅᎢ, ᎠᎴ ᎾᏍᎩ ᏄᎵᏍᏔᏅᎢ, ᎣᎩᎦᏛᎴᏒᎢ.","That’s not what I want to focus on is this horrible thing that happened, and it did happen, but we made it through."
ᎠᏗᏍᎬᎢ ISC ᎦᎾᏕᎪ ᎦᎵᏉᎩ ᎢᏳᏓᎴ ᎣᏟ ᎠᎴ ᏄᏓᎴ ᏂᏓᏅᏁᎰ ᎾᎿ holiday ᏱᏚᏟᎵᎶᏟ.,She said ISC only sells seven types of soaps with a few different types made during the holidays.
"“ᎢᏴᏓᎭ ᎾᏍᎩ ᎠᏂᏴᏫ ᎤᏂᏩᏍᎪ ᎣC ᎢᎬᏱ ᎢᏳᏍᏗ ᎾᎾᏛᏁᎲ ᎠᎾᎵᏒᏍᏗᏍᎪ, ᎠᎴ ᎾᏍᎩ ᎦᏩᏒᎬ ᏃᎴ ᎠᏑᏯᎾᎢ ᎾᎿ ᏱᏣᏩᏒᎩ; ᎦᏳᎳ Ꮭ ᎣᏍᏓ ᏱᎨᏐ ᏨᏙᏗᎢ.","“Sometimes when people buy soap the first thing they do is smell it, and if it’s a fragrance or it’s a chemical that you’re smelling; it’s already not good for you."
"ᎯᎠ camp ᏙᏛᏍᏕᎸᎯ ᎨᎳ ᏗᎾᏛᏍᎩ ᎠᏂᎨᏳᏣ ᎤᎪᏛ ᎤᎾᏕᎶᏆᏍᏗ ᏍᏆᏞᏍᏗ ᏧᎾᏁᎶᏙᏗᎢ, ᎠᏗᏍᎬᎢ.","The camps will help young girls enhance their softball skills, he said."
"Dot, Robert’s ᎤᏓᎵᎢ, ᎠᏗᏍᎬ ᎾᏍᎩ ᎠᏯᏄᎵ ᏥᏳ ᏫᏛᏣᏂ ᏂᏓᏳᏂᎩᏓ ᎦᎴᎼ ᏥᏳ ᏧᏂᏗᏍᏗ.","Dot, Robert’s wife, said when notified a jet would pick them up at the Claremore Regional Airport."
"“ᎢᏳᏃ ᎣᏍᏗᏁᎸ ᎣᎩᏂᎾᏗᏅᏓ ᏱᎩ, ᎠᎴ ᏗᎦᏚᎴᏂ ᏱᎩ ᎠᎴ ᏂᎦᏓ ᏧᏓᎴᏅᏓ ᎾᎿ ᎤᏗᏫᏍᏗ ᎾᏍᎩ ᏱᏃᏍᏓᏛᎦ.","“If it gets to the point where we have to start selling the house, the cars and everything else to keep him alive that’s what we do."
"ᎾᎿ ᏍᎪᎯ ᎾᏕᏘᏯ ᎤᎶᏒ, ᏣᎳᎩ ᎠᏰᎵ ᎨᎳ Dr. Jeff Corntassel ᏧᏙᎩᏓ ᎾᏍᎩ ᎠᎦᏎᏍᏗ ᎾᎿ ᎠᏁᎯᏯ “ᎠᎾᎵᏖᎸᎲᏍᎬᎢ” ᎠᎾᏂᎩᏍᎬ, ᎤᏬᎯᏳᏒ ᎾᏍᎩ ᎠᏁᎯᏯ ᎠᏂᏴᏫ ᎤᏂᎲ “ᎤᎾᏚᏓᎸ” ᎬᏂᎨᏒ ᎢᏳᏅᏗ ᎤᎾᏚᏓᎸ ᎤᎾᏂᎩᏍᏗ ᎾᏍᎩᏯ ᎾᏍᏊ ᎠᎾᏂᎩᏍᎬᎢ.","For the past 10 years, Cherokee Nation citizen Dr. Jeff Corntassel has focused on Indigenous “resurgence” movements, believing that Indigenous people have a “responsibility” to show examples that highlight their resilience as well as their resurgence."
"Cosby ᎠᏗᏍᎬ ᏴᏫ ᏓᏂᎬᏩᏢᏍᎬ ᎤᏂᎾᎥ, ᎠᎴ ᎢᏳᏃ ᏳᏂᏲᎱᏎᎵ, ᎠᏂᏍᎦᏅᏨᎲᏍᎬ, ᎠᎴ ᎤᏅᏌ ᏓᎾᏓᎯᎲᎢ, ᎤᎾᎵᏍᏓᏁᎸᎲᏍᎬ ᎾᎿ ᏍᎦᏚᎩ ᎾᎿ ᎠᏁᎯ ᏚᎾᏁᎶᏅᎯ.","Cosby said people would bet their possessions, and if they lost, criminal activity, and even suicide, ensued among the communities that played."
"ᎠᎩᏴᏟᏢ ᎦᎵᏦᏕ ᎢᎸᏍᎩ ᏄᏒ ᏥᎨᏒ ᎠᎴ ᏎᎦᏨ ᎦᎢᏒ,” ᎠᏗᏍᎬᎢ.","I came in the house the other night and I couldn’t hardly walk,” he said."
ᎢᎧᏃᎮᏍᎬᏃ Ice ᎾᏍᎩ ᏅᎩᏊ ᏱᎦᎢ ᏗᎬᏟᎶᏍᏙᏗ ᏕᎬᏍᎬᎢ.,Ice said she only uses four designs when weaving.
"ᎪᎱᏍᏗ ᏓᏂᎬᏩᏢᏍᎬ, ᎠᎴ ᏳᏲᎱᏎᎵ Ꮭ ᎣᏍᏓ ᏱᎨᏎᎢ.","They would put something, and if they lost it was tragic."
"ᎤᎪᏛ ᎠᏕᎶᎰᎯᏍᏗ ᏲᏚᎵ ᎯᎠ ᎪᏪᎳᏅᎢ, Visit www.mankillerdoc.com.","For more information on the documentary, visit www.mankillerdoc.com ."
"ᏂᎪᎯᎸᏃ, ᏙᎯ ᎾᏆᏛᎿᏕᎨᏍᏗ, ᎬᏆᏕᎶᏆᎡᏗ ᏳᎾᏚᎵᎭ ᎦᏥᏰᏲᎲᏍᎨᏍᏗ ᎤᎵᏍᏆᏗᏍᏗ ᏂᎨᏒᎾ ᎢᎦᏕᎶᏆᎥ ᎠᏏ ᎠᏂᏐ ᎠᏂᏴᏫ ᎾᏂᎷᎬᎾ ᏥᎨᏒᎢ, ᎾᏃ ᏂᎬᎯᎵᏎᏍᏗ ᎪᎯᏗ ᎬᏩᏂᎩᏗ ᎨᏎᏍᏗ ᎠᎭᏂ ᎡᎶᎯ.”","And I will always, as long as my health allows, teach those who desire to learn from me so that our art of basketry, that has continued nonstop since pre-contact, will continue well past my time on this earth.”"
"ᎣᏂᏃ ᏚᏍᏆᏓ, ᏓᎾᏕᎶᏆᏍᎬ ᎤᏓᎴᏅᎲ ᎠᏂᏣᎳᎩ ᎠᏁᎲᎢ ᏚᎾᏕᎶᏆᎥ ᎢᎸᏍᎩ ᏧᏕᏘᏴᏓ.","After he finished it, literacy rates among Cherokees soared within a few years."
"ᎠᏯ ᎠᏆᎴᏅᎲ ᎪᏢᏍᎬ ᎣᏟ ᎬᏗᏍᎬ ᎤᏛᏒᏅ ᎾᎿ ᎣᏍᏓ ᎢᎬᏁᎯ ᎣᏁᎦᎸ ᏂᏓᏳᏓᎴᏅ ᎠᏁᎲ ᎤᏃᎯᏳᏒ ᏄᏍᏛ ᎠᏁᎲ, ᎾᏍᎩ ᏂᏓᏳᎵᏍᏙᏓᏅ ᎯᎠ ᎦᏅᏙᏗ ᏕᏥᏲᎥ ᏁᎰᎢ,” ᎠᏗᏍᎬᎢ.","(I) started making soap using herbs that are good for skin healing from like Native cultures, that’s how I came up with the company name Indigenous,” she said."
"ᎾᏍᎩᎾ ᏄᎾᎵᏍᏓᏁᎲᎢ, ᎠᏂᏰᎸ Ꮭ ᏯᏙᏢᏍᎪ insulin ᎤᏩᏌ.","For those with the condition, the body does not produce insulin naturally."
"ᏂᎦᏛᏃ ᏗᎬᏩᎾᏁᎶᏗ ᎠᎴ ᎯᎳ ᎢᏳᏕᏘᏴᏓ ᏱᎩ ᎾᏍᏊ, ᏂᎦᎵᏍᏗᏊ ᎩᎶᎢ.","It’s really for any age, anybody."
"ᎾᏍᎩᏃ ᏄᏍᏛᎢ ᏓᏆᏓᎴᏤᎲᎢ ᎠᏯ ‘ᎩᎳ ᎠᏆᎴᏅᎯ ᏩᎦᎸᎳᏗᏴᎢ ᏧᎾᏕᎶᏆᏍᏗᎢ ᎠᏆᎴᏅᎯ,” ᎠᏗᏍᎬᎢ.","That’s what was wrong with me ‘til I started college,” he said."
"ᏂᎦᏓ ᎤᏩᏌ ᎢᏳᏩᏁᎸ ᎨᏒᎢ,” ᎠᏗᏍᎬᎢ.","This is all manpower,” he said."
Hannah ᎤᏛᏅ NOKSA ᎾᏍᎩ ᎠᎾᎵᏍᎪᎸᏗᏍᎪ ᏧᎾᏕᎶᎪᏍᏩᏙᏗ ᎬᏩCᏅᏓᏗᏍᏗ ᎾᎿ ᎠᏂᏣᎳᎩ ᏗᎾᏕᎶᏆᏍᎩ ᎠᎾᎳᏍᎦᎵᏍᎩ ᎢᏳᎾᎵᏍᏙᏗᎢ.,Hannah said NOKSA also provides scholarship opportunities for Cherokee student-athletes.
Ꮭ ᎠᏕᎳ ᏲᏨᏗᏍᎪ ᏙᏥᏃᏣᎸᏍᎬ.,We don’t spend money on advertisement.
Red-Horse Mohl ᎠᏗᏍᎬ ᏑᏟᎶᏓ ᎢᎪᎯᏓ ᎠᏓᏴᎳᏛᏍᎩ ᎾᏍᎩ ᎤᎬᏫᏳᎯ ᏥᎨᏒ ᎤᎴᏂᏙᎸ ᎤᎳᏂᏙᎸ ᎢᎬᏱᎯᎨᏍᏗ ᎠᎴ ᏧᎶᏐᎯ ᎢᎪᎯᏓ ᎧᏬᏂ ᏑᏓᎵᏁ ᏔᎵ ᏯᎦᏴᎵ ᏍᎪᎯ ᎢᎪᎯᏓ.,"Red-Horse Mohl said the approximately hour-long documentary focuses on the late chief’s life from her early years until her death on April 6, 2010."
"ᏑᏓᎵᏍᎪ ᎯᏍᎩ ᎠᏰᏟ ᎢᏯᏆᏕᏘᏴᏗ, ᏦᏍᎪᎯ ᎢᏧᏕᏘᏴᏗ ᎤᎶᏒᏍᏗ ᎢᎪᎯᏛ ᏂᏗᎦᏟᎶᏍᏗᏍᎪ, ᏄᏍᏛ ᏥᎨ Ꮭ ᎢᎸᎯᏳ ᎥᏍᎩ ᏱᏂᎬᏩᎵᏍᏓᏏ ᏱᎨᎵᏍᎨᎢ.","“I’m 65-and-a-half years old, and I’ve been doing my art for over 30-something years, and I just figured living the way I do it would never happen to me."
"Corntassel, ᏗᏎᎮᎵᏙᎯ ᎾᏍᎩ ᎠᏁᎯᏯ ᏗᏓᏅᏖᎮᎵᏙᎯ ᎠᎴ ᎤᎾᎵᎪᎯ ᏗᏓᏘᏂᏙᎯ ᎾᎿ University of Victoria in British Columbia, ᎠᏗᏍᎬ ᎾᎿ ᎠᏂᎯᏯ ᎠᏂᏴᏫ ᎾᎿ ᏚᏂᎸᏉᏔᎾ ᏓᎾᏙᎵᎬ ᎾᎿ ᎾᎥ ᏄᎾᏓᎴᏫᏒ ᏂᎦᏓ ᎤᎾᏓᏟᏌᏅ ᎾᎿ Standing Rock Sioux Tribe in North Dakota ᏧᎾᎵᏍᏕᎸᏗ ᎾᏍᎩᏯ “ᎠᎵᏍᏕᎵᏍᎩ” ᎠᎾᎴᏫᏙᏗᏍᎬ ᎾᎿ Dakota Access Pipeline ᎤᏂᎶᎯᏍᏗ ᏂᎨᏒᎾ ᎾᎥ ᎠᎹ ᎤᏅᏙᏗ ᎤᏂᏁᎲ ᎠᎴ ᎠᏂᏴᏫᏯ ᎦᏙᎢ.","Corntassel, who is the director of Indigenous Governance and an associate professor at the University of Victoria in British Columbia, said a recent way Indigenous people have honored relationships is when communities came together for the Standing Rock Sioux Tribe in North Dakota to serve as “protectors” by preventing the Dakota Access Pipeline from being routed near water sources and tribal lands."
"ᎠᏎᏃ, ᎠᎩᏣᏙᎬ ᏙᏱ ᎤᏁᏓᏍᏗ ᎨᎵᏍᎬ ᎠᎴ ᎠᎩᏄᎸᎲᏍᎬ ᎦᎳᏅᏛ ᏩᎩᎶᎯᏍᏗᎢ.","Well, kept getting worse and I was going to the bathroom and I couldn’t walk down the hallway."
"“ᏂᎨᎵᏍᎬᏃ ᎤᏂᎪᏗ ᏴᏫ ᎤᏂᎸᏉᏙᎢ ᎤᏂᎪᏩᏛᏗᎢ ᏣᎳᎩ ᏕᎪᏪᎸᎢ, ᎠᎴ ᎤᏂᎸᏉᏙᎢ ᎪᎱᏍᏗ ᎤᎾᏤᎵᎢ ᎾᏍᎩ... (ᏥᎩ) ᏣᎳᎩ-ᎤᏤᏟᏓᎭᎢ.”","“I think that a lot of people like to see the syllabary on stuff, and they like to own things that…(are) Cherokee-specific items.”"
"ᏗᎦᏤᎵᎢ ᏗᎦᏬᏂᎯᏍᏗᎢ ᎢᎦᎵᏍᎪᏟᏓᏁᎰᎢ ᏗᎦᏟᏃᎮᏗᎢ, ᎢᎬᏌ ᏗᎫᎪᏔᏂᏓᏍᏗᎢ, ᏱᎦᏛᏁᏗᎢ ᎾᏍᎩ ᎢᏳᏍᏗ ᏕᎦᏁᏟᏛᎢ ᎠᎴ ᏗᏕᏲᏗᎢ ᏗᎦᏤᎵᎢ ᏗᎾᏛᏍᎩ.","Our languages allowed us to converse with one another, govern ourselves, perform our ceremonies and teach our youth."
“ᎠᏆᏓᏅᏛ ᎠᎧᎾᏪᎷᏅ ᎾᎿ 2005 ᏥᎨᏒ ᎠᎴ ᎾᎯᏳ ᎢᎪᎯ ᏍᏓᏯ ᏓᎩᎸᏫᏍᏓᏁᎸ.,"“I had a heart attack in 2005, and that day I forced myself to work."
"ᎾᏍᎩ ᎤᏂᏲᏏᏙᎸᎢ ᏧᏂᏢᎩᎢ ᎠᏂᏝᎠ, ᎾᏍᎩ ᎢᎦᏓ ᎨᎦᎦᏎᏍᏛᎢ ᎤᏣᏘᎾ ᏚᏙᏢᏩᏗᏒᎢ ᎠᎴ ᏳᏓᎵᎭ ᎠᏁᎭ ᎩᎶᎢ ᏄᏂᎧᎲᎾ ᎤᏂᏍᏕᎵᏍᎩ.","They’re vets that are in hospitals, that are in care facilities and sometimes they just do not have anyone."
"ᎣᏣᎵᏍᎪᎸᏗᏍᎪ 400.ᎠᏕᎸ ᏧᎬᏩᎶᏗ ᎣᏟ ᏏᏅᏓ ᏂᏕᎦᎵᏍᏔᏁᎬ ᎾᎿ ᏴᏫ ᏂᎬ ᎠᏁᎲᎢ,” ᎠᏗᏍᎬᎢ.","We donate $400 worth of soap every month to people all over,” she said."
"ᎾᎿ OHS ᎤᎾᏤᎵ ᏄᏅᏁᎸ ᏏᏉᏯ ᎤᏪᏅᏒ ᎾᎿ ᏐᏁᎳᏚ ᎢᏍᎯᏧᏈ ᏦᏍᎪᏅᎩ ᎤᏕᏘᏴᏌᏗᏒᎢ, ᎠᏎᏃ ᎾᎿ ᏔᎵᏯᎦᏴᎵ ᏓᎳᏚ ᎤᏕᏘᏴᏌᏗᏒ ᎾᎿ ᏍᎦᏚᎩ Ꮭ ᎡᎵ ᎬᏩᎾᎦᏎᏍᏙᏗ ᏱᎨᏎ ᎾᏍᎩᏃ ᎠᏕᎳ ᏕᎨᏥᏁᎲ ᎨᏥᎦᎵᏎᎸ.","The OHS acquired Sequoyah’s cabin in 1934, but in 2016 the state was no longer able to maintain the facility due to budget cuts."
ᎾᏍᎩᏃ ᎨᏥᏁᎴ ᎾᎿ National Historic Landmark ᎾᎿ ᏐᏁᎳᏚ ᎢᏍᎪᎯᏧᏈ ᏑᏓᎵᏍᎪᏑᏓᎵ ᎤᏕᏘᏴᏌᏗᏒᎢ ᎠᎴ National Literary Landmark ᎾᏍᎩ ᏔᎵ ᏯᎦᏴᎵ ᏑᎵ ᎤᏕᏘᏴᏌᏗᏒᎢ ᎠᎴ ᏕᎨᎦᏓᏂᎸᎪ ᎾᎿ ᎤᎪᏛ ᏔᎳᏚ ᏯᎦᏴᎵ ᎠᎾᏓᏩᏗᎯᏙ ᏑᏕᏘᏴᏓ ᎨᏒᎢ.,"It was designated as a National Historic Landmark in 1966 and a National Literary Landmark in 2006 and it welcomes more than 12,000 visitors yearly."
"ᏄᏍᏛᏃ ᎯᎠ ᏮᎾᏕᎨ ᏧᏁᎳ ᎢᎳᏏᏓ ᎢᎦᏅᎯᏓ ᎪᏍᏓᏱ , ᎾᏍᎩᎾ ᏩᏁᎢ ᎠᏓ ᎪᏢᏔᏅ ᎨᏎᎢ, ᎾᏍᎩ ᏭᎾᏕᎨ ᎾᏍᎩ ᎠᎵᏐᏩᎴᏟᏒ ᎦᏐᏆᎸ ᏅᏯ.","The object is to throw an 8-foot-long wooden spear, typically made of hickory, at a rolling disc-shaped stone."
“ᎣᎩᎾᏚᏓᎸ ᏍᎪᎯ ᏯᎦᏴᎵ ᏲᎩᏂᎩᏍᏗ ᎾᏍᎩᏃ ᎢᏳᏍᏗ ᏍᎪᎯ ᏯᎦᏴᎵ Ꮟ ᏦᎩᏂᏩᏛᏗ.,"“Our insurance will cover up to $10,000 so that means we’ve got 10 more to get."
ᎾᏍᎩ ᎢᎾ ᏂᏙᏓᏳᎾᏂᎩᏓ ᏐᎢ ᏙᏗᎦᎶᎨᏒ ᏯᏛᎾ ᏍᏆᏂᏯ ᎯᎠ ᏧᎾᏁᎶᏗᎢ.,There are people come from as far away as another continent for this.
"ᎾᏍᎩᏃ ADA ᎨᏒ, ᎾᏍᎩ ᎯᏍᎩ percent ᎾᎿ ᏂᎦᏓ ᎧᎵᏎᏥ ᎾᎿ Type 1 ᎢᏳᎾᎵᏍᏓᏁᎯ.","According to the ADA, only 5 percent of all diabetics are Type 1."
"Chance ᎠᏗᏍᎬ ᎤᏬᏢᏅ ᎣᏟ ᎾᎿ Kaimuki, ᎾᏍᎩ ᎾᎥ ᎢᏳᎾᏓᎵ Honolula.","Chance said her soap is made locally in Kaimuki, which is a neighborhood in Honolulu."
"“ᏙᎯᏳᏃ ᎠᏆᏕᎶᎰᏒ Ꮮ ᎰᏩ ᎢᎸᏢ ᏱᎪᏪᎵ ᎧᎬᎮᏍᎩ ᎯᎠ ᏗᏁᎶᏗ, ᎠᎴ ᏱᏚᏂᎾ ᎪᏪᎵ ᎯᎠ ᎨᏒᎢ.","“Unfortunately there’s not a lot of documented history on the game, and we got all the history we could."
"Weavel ᎠᏗᏍᎬ ᏚᏭᎪᏛ ᎤᏁᏟᏴᏍᏗ ᏧᎾᏕᎶᏆᏍᏗ ᎾᏍᎩ ᎯᎠ University of Oklahoma ᏧᏍᏆᏗᏍᏗ ᎾᏍᎩ ᎤᎦᏎᏍᏙᏗ ᎪᎱᏍᏗ Ꮟ ᎤᏁᏓ ᏂᎨᏒᎾ ᎢᎬᏱ ᎤᏁᏍᏓ ᎨᏒᎢ ᎾᎿ ᏧᎾᏕᎶᏆᏍᏗ ᎤᎬᏩᏟ ᎠᎴ ᏅᏬᏘ, ᎾᏍᎩᎾ ᏂᎦᏓ ᎨᏒ a doctorate.","Weavel said he plans to transfer to the University of Oklahoma to complete his undergraduate studies in education or medicine, with an overall goal to obtain a doctorate."
"ᎠᏂᏐᎢᏃ ᎨᏒ, ᎤᏛᎦᏅᏃ ᏄᏍᏛᎢ ᎦᏛᎬᎢ ᎾᏍᎩ ᎦᏬᏂᎯᏍᏗᎢ ᏂᎪᎯᎸᎢ ᏂᎬᏩᏍᏗᏗᏒᎢ ᎠᎴᏱᎩ ᎩᎶ ᎥᏝ ᎤᏛᏒᎢ ᏂᎨᏒᎾ ᎦᏬᏂᏍᎩ ᏂᎨᏒᎾ ᏔᎵᏁᏃ ᎠᏕᎶᏆᏍᎩ ᏣᎳᎩ ᎤᏬᏂᎯᏍᏗᎢ.","To others, she has heard it meant the language being constant or someone not growing up being a second-language learner."
ᎾᏍᎩ ᎠᎧᎵᏎᏐᏗ ᎾᏍᎩ ᏗᏕᎶᏆᏍᏙᏗ ᎤᎬᏩᏟ ᎠᎵᏍᏚᎢ ᎧᎦᎵ ᎢᎬᏱ ᎠᎴ ᏂᎦᏓ ᎡᎵᏊ ᎠᏍᏆᏗᏍᏗ ᎾᎿ www.scholarships.cherokee.org.,The application for that scholarship opens Feb. 1 and can be completed at  www.scholarships.cherokee.org .
ᏝᏃ ᎪᏇᏍᏗ ᏱᎦᏍᏗᎭ ᎣᎩᏂᎷᎯᏍᏗᎢ.”,"Then you don’t have anything to come back to so that’s kind of hard, too.”"
Robert ᎠᏗᏍᎬ Ꮭ ᎾᏍᎩ ᎢᎦ ᏯᏓᏅᏖᏍᎪᎢ ᏄᎵᏍᏓᏁᎲᎢ ᎠᏎᏃ ᎠᎴᏂᏙᎰ “ᏫᏓᏤᏢ” ᎢᎬᏩᏛᏗ ᎨᏒ ᎾᏛᏁᎰᎢ.,Robert said he tries not to dwell on his conditions but live life the “best” he can.
"ᏭᎪᏛᏃ ᎤᏩᏌ ᎤᏓᏕᏲᏅ, ᎠᏂᏐᎢᏃ ᎠᏂᏣᎳᎩ ᏕᎨᏲᎲᏍᎪ ᎥᏍᎩ ᎢᏧᏅᏗ ᏧᏃᏢᏗᎢ.","Largely self-taught, Dart works to preserve and share the basketry tradition with fellow Cherokees."
"Ice, 81, ᎾᏊᏃ ᏓᏕᏲᎲᏍᎪᎢ ᎥᎿ ᏣᎳᎩᎯ ᎤᏃᏢᏅᏗᎢ ᎤᏙᏢᏒᎢ ᎥᎿ ᏓᎵᏆ.","Ice, 81, now teaches classes at the Cherokee Arts Center in Tahlequah."
"Chance ᎠᏗᏍᎬ ᎾᎿ ᏳᏬᏢᎾ ᎣᏟ, ᎠᎵᏢᏗᏍᎪ Hawaiian ᎠᏑ, ᏐᏗᏯᎻ hydroxide ᎠᎴ ᎤᎳᏦᎯᏓ ᏂᎦᏓ ᏗᎵᏍᏔᏅ ᎾᏍᎩᏃ ᏱᏄᏅᏁᎳ ᏃᏊ ᏓᏂᎲᏍᎪ ᏓᏂᏟᏏᏍᎪ ᎾᏃ ᏗᏐᎢ ᎣᏟ ᎨᏒ.","Chance said when creating the soaps, purified Hawaiian water, sodium hydroxide and vegan fats are mixed together then the company goes through an extra step that sets them apart from other soaps."
"ᎦᎴᎼ ᎣᎩᏁᏅᏒ ᎠᏂᏴᏫᏯ ᏧᏂᏢᎩ ᎠᎴ Hillcrest ᏂᎬᏮᏔᏅᎢ ᏧᏂᏢᎩ, ᎠᎴ ᎾᎿ ᎬᎩᏃᎯᏎᎸ 2005 ᎤᏕᏘᏴᏌᏗᏒ ᎠᏆᏅᏛ ᎠᎧᎾᏪᎷᏅᎢ,” ᎠᏗᏍᎬᎢ.","So we went to Claremore Indian Hospital and they sent me to Hillcrest (Medical Center), and Hillcrest is the one that told me in 2005 I had a heart attack,” he said."
ᎤᏓᏔᏅᎢ ᎦᏟᏔᏅ ᎠᎴ ᎾᏍᏊ ᎠᎹᎭ ᏱᏛᎫᎯᎶᏣ ᎥᎦᏲᎶᏗᏍᎬᎢ ᎤᎦᎾᏍᏗ ᎠᎴ ᎧᎵᏎᏥ ᎠᏑᏯᎾᎥᎢ.,Canned fruits should also be rinsed to rid the syrups and sugars.
"“ᎠᏆᎵᏐᏯᏍᏛ ᎾᏍᎩ ᏗᏥᏌᏙᏯᏍᏗ ᎯᎠ ᎠᏂᎨᏳᏣ ᏧᎾᏁᎶᏗ ᏍᏆᏞᏍᏗ ᎾᎿ ᎦᎸᎳᏗ ᏧᎾᏕᎶᏆᏍᏗᎢ, ᎠᏎᏃ ᎾᏍᎩᏃ ᎣᏍᏓ ᏗᎾᏁᎶᎲᏍᎬ ᎢᏳᎵᏍᏙᏗ.”","“My goal is to send these girls to play college ball, but they’ve got to be college ball material to do that.”"
"ᎾᏍᎩ ᏚᏂᎲ ᎠᏕᎳ ᎾᎿ Ꮭ ᏧᏍᏆᏛ ᏱᎩ ᎤᎾᎦᏎᏍᏔᏅᏗ ᎠᎴ ᎦᎵᏉᎩ ᏗᏂᏍᏆᏗᏍᎩ ᎤᎾᎦᏎᏍᏙᏗ ᎤᏙᏢᏒ: ᎯᎠ ᏥᏕᎪᏪᎵ ᎤᎾᎦᏎᏍᏙᏗᎢ computer science, ᏧᎾᏕᎶᏆᏍᏗ, engineering, library science, ᏗᏎᏍᏗᏅ, public health and science.","It funds any undergraduate study area and seven graduate study areas: computer science, education, engineering, library science, mathematics, public health and science."
ᏍᎪᎯ ᏧᏕᏘᏴᏓ ᏂᎨᏐ ᎩᎳ ᎢᏤᎢ ᏗᎦᏘᏱ ᎤᏂᎧᏁᎢ ᏣᎳᎩᎯ ᏧᎾᏓᎴᏅ ᎠᏰᎵ ᎣᏍᏓᏃ ᎠᎦᏔᎯ ᏄᏍᏗᏓᏅ ᎥᎿ ᎠᎴ ᏧᏟᎢᎩᏍᏓᏅᎯ ᏧᎸᏫᏍᏓᏁᎸᎢ ᎨᏒᎢ.,"After more than a decade, the Cherokee Heritage Center has a new curator; one who is familiar with the center after having worked at it before."
"ᎾᏍᎩ ᏕᎭᎷᏱ ᎧᎸ, ᏛᏍᏆᎵᎯ ᏅᎩ ᎢᎦ Nike ᏍᏆᏞᏍᏗ camp ᎠᏍᏆᎵᏍᎨᏍᏗ, ᎠᎴ ᏚᏂᎬᏗ ᎧᎸ ᏐᎢ ᏛᎠᏍᏆᎵᎯ ᏔᎵ ᏧᏙᏓᏆᏗ Jennie Finch ᏧᏙᎩᏓ ᏍᏆᏞᏍᏗ camp ᎠᏍᏆᎵᏍᎨᏍᏗ.","In June, there will be a four-day Nike Softball Camp, and in October there will be a two-day Jennie Finch Softball camp."
“ᏗᎦᏤᎵᏃ ᏗᎦᏬᏂᎯᏍᏗᎢ ᎾᏍᎩᏃ ᏂᏚᎵᏍᎨᏗᏴᎢ ᎾᏍᎩ ᏕᎦᏂᏱᏍᎪᎢ ᎢᎦᏤᎵᎢ ᏱᎦᏛᏁᎵᏓᏍᏗᎢ ᎠᎴ ᎠᎵᏍᏕᎵᏍᎪᎢ ᎾᏍᎩ ᎢᏳᎾᏛᏁᎵᏓᏍᏗᎢ ᎠᎴ ᎠᏂᏏᏴᏫᎭᎢ ᎤᏂᏁᏉᎢᏍᏗᎢ.,“Our languages are the sacredness that holds our cultures together and helps the cultures and peoples flourish.
ᎠᏈᏴᎲᎢ ᎪᎯᏳᏗᏍᎩ ᎾᏍᎩ ᎠᏛᎢᏍᏕᏍᏗ ᎾᎯᏳᎢ.,Receipts will be provided.
"ᏲᏩᏍᎦ ᎤᏓᏔᏅᎢ ᎠᎴ ᎠᏫᏒᏅᎢ ᎤᏛᏒᎢ - ᎾᏍᎩᏃ ᏓᏤᏝ ᎠᎵᏍᏓᏰᏗ ᎠᎴ ᎬᎵᏍᏓᏰᏗ - ᎠᎴ ᏓᏓᏁᏟᏴᏎᎬᎢ ᎠᏕᎳ ᏴᎵᏏᏅᏓ, ᎾᏍᏊ.","Purchasing fruits and vegetables – the staples of a healthy diet and meal – in season will save money, too."
"Ꮭ ᎾᏍᎩ ᎢᎦ ᎠᏍᎢᏍᏗ ᏱᎨᏐ ᎯᎠ ᏓᎾᏁᎶᎲᏍᎬ ᎾᎿ ᏏᏓᏁᎸ ᏗᎬᏩᎾᏁᎶᏗ ᎠᎴ ᎬᏩᏂᎸᏉᏙᏗ,” ᎠᏗᏍᎬ ᏩᎭᏱ.","It’s a less intimidating game for families to come out and enjoy,” Wolfe said."
"ᎠᎴ ᏍᏓᏱ ᏭᏗᎾᏒᎢ ᎠᏁᏦᏙᏗ, ᎠᎴ ᎦᎸᎳᏗ ᏗᎨᏒᎢ ᎬᏩᎬᏘ ᏫᏄᎵᏍᏔᏅᎢ ᎠᎴ ᏅᏓ ᎤᏒᎢ ᎡᎯ ᏄᎵᏍᏔᏁᎢ.","And he threw the stickball really hard, and it got stuck in the sky and it became the moon."
"ᎠᏗᏍᎬ ᎠᏂᎦᎾᎦᏘ ᏚᏂᏃᎯᏎᎴ ᏧᎦᏴᎵᎨ Ꮭ ᏑᏓᎵ ᏱᎾᏚᏕᏘᏴᎯ, ᎠᏎᏃ ᏅᎩᏍᎪ ᏔᎵ ᏳᏕᏘᏴᏓ ᏃᏊ ᎢᎸᏍᎩ ᎢᏳᏩᎪᏗ ᏚᎩᏯ.","He said doctors told his parents he wouldn’t live to be 6 years old, but at 42 he’s beaten the odds."
"ᎢᎧᏃᎮᏍᎬᎢᏃ ᎾᎯᏳᎢ ᏥᎨᏒᎢ, ᎠᏥᏃᎢ ᏗᏡᎬᎢ ᏗᏅᏍᎩ, ᎯᎸᏍᎩᏃ ᏂᏚᏓᎴ ᏕᎪᏢᏒᎢ ᎥᎿ Bull Hollow, Peavine ᎠᎴ ᏜᏱᎪᎢ.","She said at the time, along with the Briggs weaving hall, there were weaving halls ran by Ames in Bull Hollow, Peavine and Jay."
ᏙᏓᏲᏣᏓᏟᏌᏂ ᎠᎴ ᏙᏓᏲᏣᎵᏍᏓᏴᎾ ᎯᎷᏨᎢ.,Come speak Cherokee and enjoy food and fellowship.
"ᎾᏍᎩᏃ ᏕᎦᏟᏏᏍᎪ ᎠᏂᏴᏫ, ᎠᎴ ᏓᎾᏟᏃᎮᏍᎪ ᏃᎴᏍᏊ ᎠᏂᎸᏉᏗᏍᎪᎢ.”","So it brings people together, and the fellowship can make any event enjoyable.”"
"ᏂᎬᏯᎢᏎᏍᏗ, ᎠᎭᏂ Heritage Center, ᎠᎴ ᎾᏍᎩ ᎤᎾᏓᏠᏒᎢ ᏧᎾᏟᎶᏍᏔᎾᎾᎢ ᎬᏂᎨᏒᎢ ᏄᏍᏕᏍᏗ ᏱᎪᎯᏓ ᎠᏍᏆᎵᏍᎨᏍᏗ Trail of Tears Art Show.”","So it will run concurrent, here at the Heritage Center, and the winners’ art will be up for the duration of the Trail of Tears Art Show."
Jackson ᎠᏗᏍᎬ ᎣᏂ ᏚᏩᏛᎯᏙᎵ Barnes—Jewish ᏧᏂᏢᎩ ᎾᎿ St.Louis ᎬᏩᏃᎯᏎᎸᏃ ᎤᏂᎬᎬ ᎢᏧᎳ ᏗᎧᏬᎳᏕᏍᏙᏗ .,Jackson said later when he visited Barnes-Jewish Hospital in St. Louis he was informed that he would also need a double-lung transplant.
"ᎠᏎᏅ ᎠᎭᏂ ᎠᏉᎳ ᏃᏊ ᏅᎩᏍᎪ ᏔᎵ ᏯᏆᏕᏘᏴᏓ, ᎠᎴ ᏓᎩᏍᏆᏓ ᏕᎦᏕᎶᏆᏍᎬ,” ᎠᏗᏍᎬᎢ.","Well, I’m sitting here right now 42 years old, and I have graduated,” he said."
“ᎤᏩᏌ ᎤᏛᏒᎢ.,“We grow organically.
"ᎤᎪᏓ ᎠᏆᏚᎵ ᎠᏆᏎᏍᏙᏗ ᎾᏃ ᎦᏬᏂᎯᏍᏗᏓᏊ, ᎤᏚᎩ ᎠᏋᎭ ᏂᎦᏯᎢᏐ ᏓᎾᏑᏍᎬ ᎾᎿ ᏗᎾᏕᎶᏆᏍᎩ, ᎠᏂᏣᎳᎩ ᏗᎾᏕᎶᏆᏍᎩ ᎠᎴ ᎠᏂᏐᎢ ᎠᏁᎯᏯ ᏗᎾᏕᎶᏆᏍᎩ ᏙᎯᏳ ᎤᏂᎪᏩᏛᏗ ᎤᎾᏓᏅᏖᏗ ᎤᏂᏩᏛᏗ ᏗᎬᏍᏕᎸᏗ ᏗᎦᏂᎳᏕᏗᎢ ᏧᏂᎸᏫᏍᏓᏁᎯ ᏯᏛᎾ university ᎠᎴ ᎤᏣᏘᏂ ᎤᏙᏢᏒ,” ᎠᏗᏍᎬᎢ.","“I want to go deeper than just a series of talks, so I’m hoping to continue meeting with students, Cherokee students and other Indigenous students to really see what’s on their minds and then (find) ways that I can help advocate for them in any facility like whether it’s at the university or elsewhere,” he said."
"ᎾᏍᎩᏃ ᏁᎵᏍᎬᎢ, ᎾᏍᎩᏃ ᎦᏛᎬᎢ ᏂᎪᎯᎸᎢ.","To her, it represents being constant."
"2016 ᏥᎨᏒ, ᎠᏂᏥᎩᏌ ᏛᏆ ᏧᏂᏍᏆᎸᎡᎲᎢ ᏫᏚᎪᏩᏛᏓᏁ ᎤᏔᎾ ᎳᎷᏣ ᎤᏬᏢᏅ ᎠᏓ ᏗᎦᎸᏓᎸᏗ ᎤᏩᏛᏅᎢ.","In 2016, he exhibited a replica of a large traditional burden basket woven of hand-split oak and hickory at the Chickasaw Nation’s Artesian Art Market."
"ᎡᏍᎦ ᎿᏓᏛᏁ ᏨᏌ,” ᎠᏗᏍᎬᎢ.","You’re just poisoning yourself already,” she said."
"ᎾᏍᎩᏃ ᎢᏳᏍᏗ ᏕᏓᏓᏅᏓᏗᏍᏗᏍᎪ ᎠᏂᏴᏫ ᎾᏍᎩ ᎤᏂᎲᎢ ᎤᏟᏂᎩᏓ ᎨᏒᎢ,” ᎠᏗᏍᎬᎢ.","So it’s reminding people that they have that power,” he said."
ᎾᏍᎩᏃ Bill Rabbit Legacy Art Scholarship ᎾᎿ ᎠᏍᏚᎢᏐ ᏣᎳᎩ ᎠᏰᎵ ᎠᎴ ᎠᏂᎩᏚᏩᎩ ᎠᏂᏴᏫᏯ ᎠᏁᎳ ᏧᏠᏯ.,The Bill Rabbit Legacy Art Scholarship is also open to Cherokee Nation and United Keetoowah Band citizens alike.
"ᏂᏗᎦᎵᏍᏙᏗ ᎾᎿ ᏧᏂᏁᏟᏴᏍᏗ ᏥᎩ, ᎠᏗᏍᎬ Robert, ᏄᏍᏙ ᎤᏕᏅ ᎾᎿ ᎤᏓᏅᏛ ᎤᏓᏂᎵ ᎨᏎ ᎾᏍᎩᏃ ᎤᎾᏫ ᎤᏂᎬᎨ ᎠᎴ ᏧᏬᎳᏕᏍᏙᏗ.","The reason for the transplants, Robert said, is because he was born with a congenital heart defect that eventually caused him to not only need a new heart but also new lungs."
"ᎾᏍᎩᏃ ᎾᎠᏂᎨᏍᏗ ᏭᏗᏨ ᎾᎿ ᎪᏍᏓᏱ ᎾᏍᎩ ᎦᏐᏆᎸᎢ ᎦᏅᏍᎬᎢ, ᎾᏍᎩᏃ ᎢᎬᏱ ᏴᏫ ᎾᎿ ᏌᏚ ᎤᏅᏅᎢ ᎠᏓᏠᏍᎬᎢ.",The closest spear to land near the stone when it stops rolling gets a point. The first person to 11 points wins.
ᎤᎴᏅᎲ ᎤᎦᏛᏂᏙᎲ ᎠᏁᎸᏗᏍᎬ ᎯᎠ ᏗᎪᏪᎶᏙᏗ ᎾᎿ ᏣᎳᎩ ᎦᏬᏂᎯᏍᏗ ᎠᎴ ᏚᏍᏆᏛ ᎾᎿ 1820 ᎢᎸᏢ ᎠᏟᎢᎵᏒ.,He began experimenting with a syllabary for the Cherokee language and completed in the 1820s.
ᎾᏍᎩᏃ ᏙᏣᏠᏏᎢᎭ ᎬᏂᎨᏒᎢ ᏱᏗᎬᏁᏗᎢ ᏂᏕᎵᏍᎬᎢ ᎠᎴ ᎤᎪᏗ ᎠᏕᎶᏆᏍᏗ ᎾᏍᎩ ᎢᏯᏛᏁᏗᎢ ᏗᎦᏟᏱᏗᎢ ᎾᏍᎩ ᎢᎩᏲᎱᏎᎲᎢ ᎦᏬᏂᎯᏍᏗᎢ ᎥᎿᎾᏂ ᏗᎦᏤᎵᎢ ᎠᏰᎵ ᏚᏙᏢᏒᎢ.,We are coming together to share our ideas and to learn more ways to fight language loss amongst our respective nations.
"“ᎠᎩᎸᏉᏙᏗᎢ ᎾᏍᎩ ᎪᎱᏍᏗ ᎰᏩᏭᏊ ᏂᎨᏒᎾ ᎡᎵᏍᏗ ᏥᎨᏐᎢ, ᎢᏳᏃ ᎬᏰᎵᏍᏗ ᏱᎩ.","“I like things that don’t look like real things, if that makes sense."
"“ᎭᏁᏟᏗᏍᎨᏍᏗ ᏚᏯ ᎥᏓᏍᏓᏴᎲᏍᎬᎢ ᎬᏙᏗ ᎠᏏᏅ ᎭᏫᏯᎢ,” ᎠᏗᏍᎬᎢ.","“Try using beans in recipes for a protein source instead of meat,” she said."
"ᏃᎴ ᏔᎳᏚ, ᎠᎴ ᏁᎳᏚ.","Then it was 12, then 18."
"“ᏧᏂᏢᎩ ᎠᏯᎡᏍᏗ ᏔᎵᎭ ᎢᏅᏓ ᎠᏥᏰᏝᎶᏅ ᎠᎴ ᏂᎪᎯᎸ ᎡᏙᎯ,” ᎠᏗᏍᎬᎢ.","“You’ll be in the hospital for at least two months after the surgery then back and forth,” he said."
"“ᎢᎦᏃ ᎤᏔᎾ ᎣᏍᏓ ᎠᏰᎸᏓ ᎨᏒᎢ,” ᎠᏗᏍᎬ Felicia Manning.","“It was just a huge, huge blessing,” Felicia Manning said."
ᎾᏍᎩᏃ ᏓᏕᏲᎲᏍᎪᎢ ᏣᎳᎩᎯ ᎠᏰᎵ ᎤᏂᎧᏅᎢ.,The classes are commissioned through the Cherokee Nation.
ᎤᎪᏛ ᎠᏕᎶᎰᎯᏍᏗ ᏲᏚᎵ ᎾᎿ NOKSA,For more information about NOKSA
"ᎠᏂᏏᏓᏁᎸ ᎾᏍᎩ ᎤᎾᏂᎩᏒ ᎾᏍᎩ San Francisco ᏭᏂᎶᏒ ᏂᏓᏳᎾᏂᎩᏓ ᎣᎦᎵᎰᎹ ᏙᎯᏳ ᎨᏒ ᏫᎨᏥᏌᏙᏴ ᎢᏳᏍᏗ ᎨᏒ ᎯᎠ ᎤᎾᏙᏢᎯ,” ᎠᏗᏍᎬᎢ.","Her family was relocated to San Francisco from Oklahoma on pretty much a forced removal program,” she said."
ᎾᏍᎩᏃ ᏗᎦᏃᏣᏢᏍᎦ ᎠᎴ ᎪᏪᎵ ᎠᎧᎵᏏᏐᏗ ᎾᏍᎩᏃ ᏓᎾᏠᏍᎬᎢ ᎢᏳᏰᏟᏗ ᎾᏍᎩᏃ ᏰᎵᎢ ᎡᎳᏗᎦᏟᏗ ᎥᎿᎾᏂ ᏴᏩᏘ www.fivecivilizedtribes.org.,A flier and registration form for the summit may be downloaded at www.fivecivilizedtribes.org .
"ᎠᏎᏃ ᏃᏊ ᎨᏒ, ᏏᏓᏁᎸ ᎤᏃᏢᏅ ᎨᏙᎰ ᎾᏍᎩ 5Ks ᎤᎪᏛ ᎤᎾᎦᏎᏍᏙᏗᎢ.","Until then, the family plans to keep participating in 5Ks to raise awareness."
ᏞᏊ ᏱᏕᎵᏍᎪᎢ.,We just don’t realize it.
"Still ᎠᏗᏍᎬ ᎠᎦᏖᏃᎯ ᏧᏖᎳᏕᏗ ᎠᏂᎦᏲᏟ ᎠᏂᎯᏯ ᎠᎹᏱᏟ ᎠᏁᎯ ᎠᏂᏍᎦᏯ ᎾᏍᎩ doctorates ᏧᏂᎾᎢ, ᎾᏍᎩ ᎤᏠᏯ ᎾᏍᏊ ᎠᏁᎶᏗ ᎤᏁᏍᏗᎢ ᎾᏗᎦᎵᏍᏙᏗ “ᎤᏬᎯᏳᏒᎢ” ᎾᏍᎩ GMSP ᏧᏢᏗ ᏧᎾᏕᎶᏆᏍᏙᏗ.","Still said he looks forward to joining the few Native American men with doctorates, which he decided to pursue because of the “faith” the GMSP puts into its scholars."
“ᎠᎩᎸᏉᏔᏅᎢ ᎾᎯᏳᎢ ᎠᏆᎴᏅᎯ.,“I just loved it when I first started.
ᏝᏃ ᎤᎪᏓ ᏱᎨᏐ ᏱᏓᏑᎴᎯ ᎠᏓᏅᎦᎵᏍᎪ ᎦᏲᏟ ᎤᏓᏅᎵᏰᎣ ᎣᏁᎦᎸᎢ.”,It’s not a whole lot that stays on the skin because you wash it away but there’s a trace amount that stays on the skin.”
ᎯᎠᏃ ᎢᏭᏍᏗ ᎥᏝ ᏱᏚᏳᎪᏓ ᎠᎵᏍᏓᏰᏗ ᎠᏎᏃ ᏍᏈᏍᏗᏭ ᏧᎬᏩᎶᏗ ᎠᎴ ᎧᏅᏉᎪᎩ ᎠᎵᏍᏓᏰᏗ ᎣᏩᏍᎬᎢ.”,Those types of things aren’t nutritious but do cost a lot and add up on that grocery bill.”
ᎯᎢᏃ ᏙᏥᏅᏁᎰ ᎠᎾᏓᎪᎾᏗᏍᎬ ᎤᏂᏴᏍᏙᏗ ᏍᎦᏚᎩ ᎤᏂᏍᎦᏎᏗ ᏗᎾᏁᎶᎲᏍᎩ.,We’re giving tournament entry to state championships.
"ᎾᏍᎩᏃ ᏕᎭᎷᏱ 29, ᎤᎬᏫᏳᎯ Bill John Baker ᎠᏗᏍᎬ ᏂᎦᎵᏍᏗᏊ ᎢᏴ ᏯᏝᏅᏓᏗ ᎠᏂᎳᏍᏓᏢ ᎤᏂᏩᎯᏍᏗ ᎾᏍᎩᎾ ᎢᏳᏍᏗᏍᏓᏂ ᎤᏛᎾ ᏏᏉᏯ ᎤᏁᎳᏛ ᎢᎩᎭ ᎢᎩᏩᎯᏍᏗᎢ.","On June 29, Principal Chief Bill John Baker said anytime the tribe has an opportunity to purchase a site such as Sequoyah’s cabin it needs to be taken."
"“ᎢᎦ ᎣᏍᏓ ᎣᎩᏰᎸ ᎾᎿ Los Angeles Film Festival ᎣᎦᏛᏛᏅᎯ ᏲᎦᏚᎵ ᎯᎠ ᎤᏠᏅᏛ ᎯᎠ ᎠᎾᏓᎪᎾᏗᏍᎬ ᎠᎴ ᏃᎴᏍᏊ premiere ᎠᎴ ᏂᎬᎾᏛ ᎨᏒᎢ,” ᎠᏗᏍᎬᎢ.","“We’re thrilled that Los Angeles Film Festival offered us a slot in their competition and also to premiere it as a world premiere,” she said."
"“ᎢᏳᏃ ᏄᏂᏩᏛᏓ ᏱᎩ ᎤᏠᏯ ᏗᏙᎵᎦ, ᎠᎾᏗᏍᎬ ᏧᏂᏢᎩ ᎤᏂᏴᏗ, ᏅᏬᏘ ᎬᏗ ᏯᏂᏴᏗ ᎠᎴ ᎪᎱᏍᏗ ᏚᏂᎭ ECMO’S (extracorporeal membrane oxygenation) ᏧᏙᎩᏓ ᎾᎿ ᎬᏩᏬᎳᏕᏍᏙᏗ ᎠᎴ ᎠᏍᏕᎵᏍᎩ ᎤᎾᏫ ᎦᏌᏙᏯᏍᎩ ᎨᎳ ᎠᏂᏩᏗᏍᎬ ᎢᎪᎯᏓ,” ᎠᏗᏍᎬᎢ.","“If they can’t find a match soon enough, they said if he ended up in the hospital, they’d medical transport him up there and they have the machines called ECMO’s (extracorporeal membrane oxygenation) that basically can breathe and help his heart pump until they can find a match,” she said."
"“ᏝᏃ ᏱᏙᏛᎦᏕᎶᏆᎢᏎ ᎦᎸᎳᏗ ᏧᎾᏕᎶᏆᏍᏗ, ᎠᏎᏃ ᏣᏆᏕᎶᎰᏒ ᎠᎩᏁᏒ Gates, ᎾᎿ ᎤᎵᏍᏚᎢᏒ ᏓᏝᏅᏓᏗᏍᎬ ᎠᏇᏅᏍᏗ ᎾᎿ ᎠᏆᏚᎵᏍᎬ, ᎾᎿ ᎠᎩᎦᏙᎢᎲᏍᏗ ᎦᎴᏂᏙᎲᎢ, ᏧᏓᎴᏅᏓ ᎢᏳᎾᏛᏁᎵᏓᏍᏗ ᎠᏂᏴᏫ ᎠᎯᎲᎢ ᎠᎹᏱᏟ,” ᎠᏗᏍᎬᎢ.","“I wasn’t even going to go to college, but when I found out that I got Gates, that opened so many opportunities for me to go anywhere I want, to experience any life, any culture in the entire United States,” he said."
ᎠᏥᏰᎳᎶᏅ Robert ᏃᏊ ᏅᏬᏘ ᎤᏙᏗ ᏱᎩ ᏝᎦ ᎤᏍᎦᏃᎵᏃ ᎠᎦᏲᏝᏍᏗ ᏅᏬᏘ ᎬᏗᏍᎨᏍᏗ.,She said after the surgery Robert would be on medications before being weaned off some of them.
"CNF ᏧᎾᏕᎶᏆᏍᏙᏗ ᎤᏂᏁᏓ Ꮭ ᎢᎦ ᎥᎪᏢᏍᎬ ᏯᏎᏍᏗ, Whitney Dittman, ᏣᎳᎩ ᎠᏰᎵ ᏧᏂᎸᏫᏍᏓᏁᏗ ᏴᏫ ᏧᏂᎸᏫᏍᏓᏁᏗ ᎠᏂᎦᏔᎯ, ᎠᏗᏍᎬᎢ.","CNF scholarships are not income-based, Whitney Dittman, Cherokee Nation Businesses public relations specialist, said."
"Wright ᎤᏕᎶᏆᎥ ᎾᏍᎩ Type ᏌᏊ ᎪᏪᎵ ᎧᎵᏎᏥ ᎾᎿ ᎤᏃᎸᏔᏂ ᏧᎧᎸᎢ ᏔᎵ ᏯᎦᏴᎵ ᏓᎳᏚ ᎤᏕᏘᏴᏌᏗᏒ ᎤᏨᏍᏗ ᎤᏓᏂᎶᏍᎬ ᎠᎴ ᎤᏴᏢ ᏣᎳᎩ ᎠᏰᎵ ᎠᎼᎯ ᏙᎯ ᎠᏰᎸᎢ, ᎾᏍᎩ ᎠᏂᎦᎾᎦᏘ ᎤᏬᎷᏩᏛᎮᎢ ᎾᏍᎩ ᎧᎵᏎᏥ ᎤᎵᏌᎵᏓᏁᎲ ᎤᎩᎪ ᎾᏍᎩ ᎯᎠ ᎨᏒ 324.","Wright learned he was a Type 1 diabetic in January 2016 after bladder issues led him to the CN’s A-Mo Health Center in Salina, where doctors discovered his blood glucose level was 324."
ᎧᏃᎯᏍᏗᏃ ᎾᏍᎩ ᎠᎧᎵᏏᏐᏗ ᎠᎴ ᎠᏕᎳ ᏗᏎᎯᏍᏗ ᎾᎯᏳᎢ ᎢᎬᏱᏱ ᎢᎦ ᏓᎾᏠᏍᎬᎢ.,Bring the registration forms and checks to the first day of the summit.
ᎤᏩᎪᏗᏗᏒ ᎾᏍᎩ ᏨᏅᎩ ᎠᏂᏴᏫ ᏧᏃᏰᏂ ᎠᏝᎢ ᎾᏃ ᎤᎾᏚᎵᏍᎩ ᎤᎾᏕᎶᏆᏍᏗ ᏧᎾᏁᎶᏗ ᎠᎴ ᎠᏂᏍᏕᎵᏍᎩ ᎠᎵᏏᏅᏙᏗ ᎠᏂᏣᎳᎩ ᏳᎾᏛᏁᎵᏓᏍᏗ ᎠᎴ ᏂᏧᎵᏍᏔᏅᏍᏔᏅᎢ.,The future of chunkey lays in the hands of those interested in learning to play and helping preserve Cherokee culture and history.
"ᎾᎿ ᏪᏙᎲ ᏚᏬᏪᎳᏅ ᎯᎠ sharks ᎾᎿ ᎠᎻᏉ ᎤᏂᏯᎸᏍᎩ, ᎯᎠ ᎤᎾᏙᏢᎯ Southern African ᎢᎾᎨ ᎡᎾᎢ ᎤᎾᎦᏎᏍᏗᏕᎦ ᎠᎴ ᎤᎾᎦᏎᏍᏔᏅ ᏄᏍᏗᏓᏅ via marine ᎤᏂᏯᎸᏍᎨᎢ.","While there she tagged sharks with Oceans Research, an organization dedicated to Southern African wildlife management and conservation via marine research."
"Meda Nix Z, ᎯᏍᎩᏁ ᏗᏂᏂᏙᎯ ᏗᎨᏲᎲᏍᎩ ᎥᎿ ᏣᎳᎩᎯ ᏧᎾᏕᎶᏆᏍᏗᎢ ᎠᎴ Marine Corps ᎤᏲᏏᏙᎸᎢ, ᎾᏍᎩ ᎢᎧᏃᎮᏍᎬᎢ ᎾᏍᎩᏃ ᏦᎢᏃ ᏱᏧᏕᏘᏴᏓ ᎤᏩᏌ ᎠᎴ ᏗᏂᏲᏟ ᏕᎨᏲᎲᏍᎬᎢ ᏚᏃᏢᏅᎢ ᏗᏆᏂᏲᏍᏗ ᎾᏍᎩ ᎠᏂᏲᏍᎩ ᏧᏂᏅᏁᏗ.","Meda Nix, a fifth grade teacher at the immersion school and a Marine Corps veteran, said this is the third year she and her students have made cards for veterans."
"ᎾᏍᎩᏃ ᎢᏛᏍᎪᎢ ᏣᎳᎩ ᎧᏃᎮᎷᎢ ᎢᏧᎳᎭ ᎢᏳᏍᏗ ᎠᎴᏂᏙᎲᎢ ᎾᏍᏊ,” ᎠᏗᏍᎬᎢ.","So we do weave Cherokee history in paralleling along her life too,” she said."
"“ᎢᏳᏃ ᏯᏆᏚᎵ ᎠᏇᏅᏍᏗ ᎧᏩᏲᎢ ᎠᎴ ᎤᏅᏓ ᎦᏁᏍᏓᎳᏗᏍᏔᏅ ᏯᏆᏚᎸᎯ ᏫᏥᎩᏍᎪᎢ, ᎠᏗᏍᎬ.","“If I want to go to Pryor and get an ice cream cone I will,” he said."
ᎾᏍᎩ ᎯᎠ ᏄᏍᏛ ᏓᏊᎪᏔᏅ ᎾᏍᏳ ᏅᏗᎦᎵᏍᏙᏗ ᎠᏇᏣ ᎠᎨᏳᏣ…… ᎾᏍᎩ ᎤᏠᏯ ᎤᏜᏅᏓᏛ ᎾᏃ ᎠᏂᏧᏣ…. ᎤᏂᎲᎢ.”,That’s my motivation right there because I have a daughter…and she needs the same opportunity that the boys…have.”
"ᎾᏍᎩᏃ ᏂᎦᏓ ᏧᏂᏒᏍᏗ ᏕᎪᏢᏒ ᏙᏓᏲᏥᎧᎵᎳ ᎾᎿ ᏓᎵᏆ….. ᏒᎾᏙᏓᏆᏍᏗ ᎾᏍᎩ Nike ᎠᎴ weekend ᎾᎿ Finch,” ᎠᏗᏍᎬ Hannah.","We’re going to fill up every hotel room in Tahlequah…one week for Nike and a weekend for Finch,” Hannah said."
"ᏴᏫ ᎠᏁᏙᎲ ᎠᎩᏁᎢᏍᏔᏅ ᎯᎠ ᏔᎵ ᏯᎦᏴᎵ ᏓᎳᏚ ᏧᏕᏘᏴᏌᏗᏒᎢ ᎯᎠ ᎢᎴᎯᏳ ᎠᏂᏣᎳᎩ ᏧᎾᏁᎶᏅᎯ ᎯᎠ ᎠᏃᏎᎲᎢ ᏨᏅᎩ, ᏣᎳᎩ ᎠᎨᎵ ᎨᎳ Jim Cosby ᎤᏲᏢ ᎯᎠ ᏗᏁᎶᏗ ᎯᎠ ᏧᏕᏘᏴᏌᏗ ᎾᏍᎩ ᎠᏂᏣᎳᎩ ᎠᎾᏕᎾ ᎤᎾᏕᏘᏱᏍᎬ ᎤᎾᏕᏘᏱᏍᎬ ᎢᎴᎯᏳ ᏧᎾᏁᎶᏅ ᎠᏁᎯᏯᎢ ᎾᏍᎩ ᏚᎵᏍᏗ ᏦᎢᏁ ᎾᎿ ᏌᏊ ᎪᏛᎢ ᏠᎨᏏ.","After intriguing the public in 2016 about an ancient Cherokee game called chunkey, Cherokee Nation citizen Jim Cosby brought the game to this year’s Cherokee National Holiday’s Traditional Native Games on Sept. 3 at the One Fire Field."
"“ᎢᏳᏃ ᏳᎾᏅᏘ ᎠᎴ ᏝᏱᎩ, ᎾᏍᎩ ᎠᏑᏰᏍᎬ ᏗᏕᎶᏆᏍᏗ ᎠᎴ ᎪᎪᎯᏳᎲᏍᎬ, ᏓᏲᏣᏂᎩᏏ ᎪᎱᏍᏗ ᎣᏍᏗ ᏗᎬᏙᏗ ᏂᏙᏓᏲᏨᏁᎵ ᎯᎠ ᏙᏣᏕᎶᏆᏍᎬ, ᎠᎴ ᏗᏍᎦᏚᎩ ᏚᏙᏢᏒ ᏓᏲᏣᏁᎶᏔᏂ ᏄᏓᎴ ᎠᎴ ᎤᎪᏛ ᎣᏍᏓ ᎢᏧᎵᏍᏙᏗᎢ.”","“Whether they know it or not, that by selecting us as scholars and putting a little bit of faith into us, we’re going to go out and make something with those scholarships and with those degrees, that we’re going to make some type of impact within our community or greater society.”"
ᎾᎯᏳ ᏥᎨᏒ ᎯᎠ ᎾᏂᏪᏎᎲ ᏣᎳᎩ ᏍᎦᏚᎩ ᎠᏂᎨᏳᏣ ᏍᏆᏞᏍᏗ ᏗᎾᏁᎶᎲᏍᎩ ᎤᎾᏙᏢᎯ.”,Back then it was called Cherokee County Girls Softball League.”
USA ᏍᏆᏞᏍᏗ ᎠᏓᏅᏖᎵᏙ ᎤᎭ ᎾᎿ ᎠᎹᏱᏟ Olympic ᏍᏆᏟᏍᏗ ᏗᎾᏁᎶᎲᏍᎩ.,USA Softball is the governing body of the U.S. Olympic Softball team.
"“ᏙᎯᏳ ᏥᎸᏉᏗᏍᎪ ᎾᏍᎩᎾ ᎦᏓᏅᏖᏍᎬ ᏗᏕᎶᏆᏍᏗ ᎠᎴ ᎢᎦ ᏗᎬᏍᏕᎸᏗ ᎨᏒ ᏍᎦᏚᎩ ᎾᎿ ᏗᏕᏲᏗ ᏗᏕᎶᏆᏍᏗ,” ᎠᏗᏍᎬᎢ.","“They offer mentors, which the mentors are a huge help,” he said."
